{
    "data": [
        {
            "title": "長恨歌",
            "desctipton": "",
            "author": "白居易",
            "content": "漢皇重色思傾國，御宇多年求不得。楊家有女初長成，養在深閨人未識。天生麗質難自棄，一朝選在君王側。回眸一笑百媚生，六宮粉黛無顏色。春寒賜浴華清池，溫泉水滑洗凝脂。侍兒扶起嬌無力，始是新承恩澤時。雲鬢花顏金步搖，芙蓉帳暖度春宵。春宵苦短日高起，從此君王不早朝。承歡侍宴無閒暇，春從春遊夜專夜。後宮佳麗三千人，三千寵愛在一身。金屋妝成嬌侍夜，玉樓宴罷醉和春。姊妹弟兄皆列土，可憐光彩生門戶。遂令天下父母心，不重生男重生女。驪宮高處入青雲，仙樂風飄處處聞。緩歌慢舞凝絲竹，盡日君王看不足。漁陽鼙鼓動地來，驚破霓裳羽衣曲。九重城闕煙塵生，千乘萬騎西南行。翠華搖搖行復止，西出都門百餘里。六軍不發無奈何，宛轉蛾眉馬前死。花鈿委地無人收，翠翹金雀玉搔頭。君王掩面救不得，回看血淚相和流。黃埃散漫風蕭索，雲棧縈紆登劍閣。峨嵋山下少人行，旌旗無光日色薄。蜀江水碧蜀山青，聖主朝朝暮暮情。行宮見月傷心色，夜雨聞鈴腸斷聲。天旋地轉回龍馭，到此躊躇不能去。馬嵬坡下泥土中，不見玉顏空死處。君臣相顧盡沾衣，東望都門信馬歸。歸來池苑皆依舊，太液芙蓉未央柳。芙蓉如面柳如眉，對此如何不淚垂。春風桃李花開日，秋雨梧桐葉落時。西宮南內多秋草，落葉滿階紅不掃。梨園弟子白髮新，椒房阿監青娥老。夕殿螢飛思悄然，孤燈挑盡未成眠。遲遲鐘鼓初長夜，耿耿星河欲曙天。鴛鴦瓦冷霜華重，翡翠衾寒誰與共。悠悠生死別經年，魂魄不曾來入夢。臨邛道士鴻都客，能以精誠致魂魄。爲感君王輾轉思，遂教方士殷勤覓。排空馭氣奔如電，昇天入地求之遍。上窮碧落下黃泉，兩處茫茫皆不見。忽聞海上有仙山，山在虛無縹渺間。樓閣玲瓏五雲起，其中綽約多仙子。中有一人字太真，雪膚花貌參差是。金闕西廂叩玉扃，轉教小玉報雙成。聞道漢家天子使，九華帳裏夢魂驚。攬衣推枕起徘徊，珠箔銀屏迤邐開。雲鬢半偏新睡覺，花冠不整下堂來。風吹仙袂飄飄舉，猶似霓裳羽衣舞。玉容寂寞淚闌干，梨花一枝春帶雨。含情凝睇謝君王，一別音容兩渺茫。昭陽殿裏恩愛絕，蓬萊宮中日月長。回頭下望人寰處，不見長安見塵霧。惟將舊物表深情，鈿合金釵寄將去。釵留一股合一扇，釵擘黃金合分鈿。但教心似金鈿堅，天上人間會相見。臨別殷勤重寄詞，詞中有誓兩心知。七月七日長生殿，夜半無人私語時。在天願作比翼鳥，在地願爲連理枝。天長地久有時盡，此恨綿綿無絕期。"
        },
        {
            "title": "琵琶行",
            "author": "白居易",
            "desctipton": "元和十年，予左遷九江郡司馬。明年秋，送客湓浦口，聞舟中夜彈琵琶者，聽其音，錚錚然有京都聲。問其人，本長安倡女，嘗學琵琶於穆、曹二善才，年長色衰，委身爲賈人婦。遂命酒，使快彈數曲。曲罷憫然，自敘少小時歡樂事，今漂淪憔悴，轉徙於江湖間。予出官二年，恬然自安，感斯人言，是夕始覺有遷謫意。因爲長句，歌以贈之，凡六百一十六言，命曰《琵琶行》。",
            "content": "潯陽江頭夜送客，楓葉荻花秋瑟瑟。主人下馬客在船，舉酒欲飲無管絃。醉不成歡慘將別，別時茫茫江浸月。忽聞水上琵琶聲，主人忘歸客不發。尋聲暗問彈者誰？琵琶聲停欲語遲。移船相近邀相見，添酒回燈重開宴。千呼萬喚始出來，猶抱琵琶半遮面。轉軸撥絃三兩聲，未成曲調先有情。弦弦掩抑聲聲思，似訴平生不得志。低眉信手續續彈，說盡心中無限事。輕攏慢捻抹復挑，初爲《霓裳》後《六幺》。大弦嘈嘈如急雨，小弦切切如私語。嘈嘈切切錯雜彈，大珠小珠落玉盤。間關鶯語花底滑，幽咽泉流冰下難。冰泉冷澀弦凝絕，凝絕不通聲暫歇。別有幽愁暗恨生，此時無聲勝有聲。銀瓶乍破水漿迸，鐵騎突出刀槍鳴。曲終收撥當心畫，四弦一聲如裂帛。東船西舫悄無言，唯見江心秋月白。沉吟放撥插弦中，整頓衣裳起斂容。自言本是京城女，家在蝦蟆陵下住。十三學得琵琶成，名屬教坊第一部。曲罷曾教善才服，妝成每被秋娘妒。五陵年少爭纏頭，一曲紅綃不知數。鈿頭銀篦擊節碎，血色羅裙翻酒污。今年歡笑復明年，秋月春風等閒度。弟走從軍阿姨死，暮去朝來顏色故。門前冷落鞍馬稀，老大嫁作商人婦。商人重利輕別離，前月浮樑買茶去。去來江口守空船，繞船月明江水寒。夜深忽夢少年事，夢啼妝淚紅闌干。我聞琵琶已嘆息，又聞此語重唧唧。同是天涯淪落人，相逢何必曾相識！我從去年辭帝京，謫居臥病潯陽城。潯陽地僻無音樂，終歲不聞絲竹聲。住近湓江地低溼，黃蘆苦竹繞宅生。其間旦暮聞何物？杜鵑啼血猿哀鳴。春江花朝秋月夜，往往取酒還獨傾。豈無山歌與村笛？嘔啞嘲哳難爲聽。今夜聞君琵琶語，如聽仙樂耳暫明。莫辭更坐彈一曲，爲君翻作《琵琶行》。感我此言良久立，卻坐促弦弦轉急。悽悽不似向前聲，滿座重聞皆掩泣。座中泣下誰最多？江州司馬青衫溼。"
        },
        {
            "title": "洛神賦",
            "author": "曹植",
            "desctipton": "黃初三年，餘朝京師，還濟洛川。古人有言，斯水之神，名曰宓妃。感宋玉對楚王神女之事，遂作斯賦，其詞曰：",
            "content": "餘從京域，言歸東藩，背伊闕，越轘轅，經通谷，陵景山。日既西傾，車殆馬煩。爾乃稅駕乎蘅皋，秣駟乎芝田，容與乎陽林，流眄乎洛川。於是精移神駭，忽焉思散。俯則未察，仰以殊觀。睹一麗人，於巖之畔。乃援御者而告之曰：“爾有覿於彼者乎？彼何人斯，若此之豔也！”御者對曰：“臣聞河洛之神，名曰宓妃。然則君王所見，無乃是乎？其狀若何，臣願聞之。”餘告之曰：其形也，翩若驚鴻，婉若游龍，榮曜秋菊，華茂春鬆。髣髴兮若輕雲之蔽月，飄颻兮若流風之迴雪。遠而望之，皎若太陽升朝霞。迫而察之，灼若芙蕖出淥波。穠纖得衷，修短合度。肩若削成，腰如約素。延頸秀項，皓質呈露，芳澤無加，鉛華弗御。雲髻峨峨，修眉聯娟，丹脣外朗，皓齒內鮮。明眸善睞，靨輔承權，瓌姿豔逸，儀靜體閒。柔情綽態，媚於語言。奇服曠世，骨象應圖。披羅衣之璀粲兮，珥瑤碧之華琚。戴金翠之首飾，綴明珠以耀軀。踐遠遊之文履，曳霧綃之輕裾。微幽蘭之芳藹兮，步踟躕于山隅。於是忽焉縱體，以遨以嬉。左倚採旄，右蔭桂旗。攘皓腕於神滸兮，採湍瀨之玄芝。餘情悅其淑美兮，心振盪而不怡。無良媒以接歡兮，託微波而通辭。願誠素之先達兮，解玉佩以要之。嗟佳人之信修，羌習禮而明詩。抗瓊珶以和予兮，指潛淵而爲期。執眷眷之款實兮，懼斯靈之我欺。感交甫之棄言兮，悵猶豫而狐疑。收和顏而靜志兮，申禮防以自持。於是洛靈感焉，徙倚彷徨。神光離合，乍陰乍陽。竦輕軀以鶴立，若將飛而未翔。踐椒塗之郁烈，步蘅薄而流芳。超長吟以永慕兮，聲哀厲而彌長。爾乃衆靈雜遝，命儔嘯侶。或戲清流，或翔神渚。或採明珠，或拾翠羽。從南湘之二妃，攜漢濱之遊女。嘆匏瓜之無匹兮，詠牽牛之獨處。揚輕袿之猗靡兮，翳修袖以延佇。體迅飛鳧，飄忽若神。凌波微步，羅襪生塵。動無常則，若危若安。進止難期，若往若還。轉眄流精，光潤玉顏。含辭未吐，氣若幽蘭。華容婀娜，令我忘餐。於是屏翳收風，川后靜波。馮夷鳴鼓，女媧清歌。騰文魚以警乘，鳴玉鸞以偕逝。六龍儼其齊首，載雲車之容裔。鯨鯢踊而夾轂，水禽翔而爲衛。於是越北沚，過南岡，紆素領，回清陽，動朱脣以徐言，陳交接之大綱。恨人神之道殊兮，怨盛年之莫當。抗羅袂以掩涕兮，淚流襟之浪浪。悼良會之永絕兮，哀一逝而異鄉。無微情以效愛兮，獻江南之明璫。雖潛處於太陰，長寄心於君王。忽不悟其所舍，悵神宵而蔽光。於是背下陵高，足往神留。遺情想像，顧望懷愁。冀靈體之復形，御輕舟而上溯。浮長川而忘返，思綿綿而增慕。夜耿耿而不寐，沾繁霜而至曙。命僕伕而就駕，吾將歸乎東路。攬騑轡以抗策，悵盤桓而不能去。"
        },
        {
            "title": "千字文",
            "author": "周興嗣　南梁",
            "desctipton": "",
            "content": "天地玄黃，宇宙洪荒。日月盈昃，辰宿列張。寒來暑往，秋收冬藏。閏餘成歲，律呂調陽。雲騰致雨，露結為霜。金生麗水，玉出崑崗。劍號巨闕，珠稱夜光。果珍李柰，菜重芥薑。海鹹河淡，鱗潛羽翔。龍師火帝，鳥官人皇。始制文字，乃服衣裳。推位讓國，有虞陶唐。弔民伐罪，周發殷湯。坐朝問道，垂拱平章。愛育黎首，臣伏戎羌。遐邇壹體，率賓歸王。鳴鳳在樹，白駒食場。化被草木，賴及萬方。蓋此身髮，四大五常。恭惟鞠養，豈敢毀傷。女慕貞絜，男效才良。知過必改，得能莫忘。罔談彼短，靡恃己長。信使可覆，器欲難量。墨悲絲染，詩讚羔羊。景行維賢，剋念作聖。德建名立，形端表正。空谷傳聲，虛堂習聽。禍因惡積，福緣善慶。尺璧非寶，寸陰是競。資父事君，曰嚴與敬。孝當竭力，忠則盡命。臨深履薄，夙興溫凊。似蘭斯馨，如松之盛。川流不息，淵澄取映。容止若思，言辭安定。篤初誠美，慎終宜令。榮業所基，藉甚無竟。學優登仕，攝職從政。存以甘棠，去而益詠。樂殊貴賤，禮別尊卑。上和下睦，夫唱婦隨。外受傅訓，入奉母儀。諸姑伯叔，猶子比兒。孔懷兄弟，同氣連枝。交友投分，切磨箴規。仁慈隱惻，造次弗離。節義廉退，顛沛匪虧。性靜情逸，心動神疲。守真志滿，逐物意移。堅持雅操，好爵自縻。都邑華夏，東西二京。背邙面洛，浮渭據涇。宮殿盤鬱，樓觀飛驚。圖寫禽獸，畫綵仙靈。丙舍傍啟，甲帳對楹。肆筵設席，鼓瑟吹笙。升階納陛，弁轉疑星。右通廣內，左達承明。既集墳典，亦聚群英。杜稿鍾隸，漆書壁經。府羅將相，路俠槐卿。戶封八縣，家給千兵。高冠陪輦，驅轂振纓。世祿侈富，車駕肥輕。策功茂實，勒碑刻銘。磻溪伊尹，佐時阿衡。奄宅曲阜，微旦孰營。桓公匡合，濟弱扶傾。綺迴漢惠，說感武丁。俊乂密勿，多士寔寧。晉楚更霸，趙魏困橫。假途滅虢，踐土會盟。何遵約法，韓弊煩刑。起翦頗牧，用軍最精。宣威沙漠，馳譽丹青。九州禹跡，百郡秦并。嶽宗恒岱，禪主云亭。雁門紫塞，雞田赤城。昆池碣石，鉅野洞庭。曠遠綿邈，巖岫杳冥。治本於農，務茲稼穡。俶載南畝，我藝黍稷。稅熟貢新，勸賞黜陟。孟軻敦素，史魚秉直。庶幾中庸，勞謙謹敕。聆音察理，鑒貌辨色。貽厥嘉猷，勉其祗植。省躬譏誡，寵增抗極。殆辱近恥，林皋幸即。兩疏見機，解組誰逼。索居閒處，沉默寂寥。求古尋論，散慮逍遙。欣奏累遣，慼謝歡招。渠荷的歷，園莽抽條。枇杷晚翠，梧桐早凋。陳根委翳，落葉飄颻。遊鵾獨運，凌摩絳霄。耽讀翫市，寓目囊箱。易輶攸畏，屬耳垣牆。具膳餐飯，適口充腸。飽飫烹宰，飢厭糟糠。親戚故舊，老少異糧。妾御績紡，侍巾帷房。紈扇圓潔，銀燭煒煌。晝眠夕寐，藍筍象床。弦歌酒宴，接杯舉觴。矯手頓足，悅豫且康。嫡後嗣續，祭祀烝嘗。稽顙再拜，悚懼恐惶。牋牒簡要，顧答審詳。骸垢想浴，執熱願涼。驢騾犢特，駭躍超驤。誅斬賊盜，捕獲叛亡。布射遼丸，嵇琴阮嘯。恬筆倫紙，鈞巧任釣。釋紛利俗，並皆佳妙。毛施淑姿，工顰妍笑。年矢每催，曦暉朗曜。璇璣懸斡，晦魄環照。指薪修祜，永綏吉劭。矩步引領，俯仰廊廟。束帶矜莊，徘徊瞻眺。孤陋寡聞，愚蒙等誚。謂語助者，焉哉乎也。"
        },
        {
            "title": "感遇·其一",
            "author": "張九齡",
            "content": "蘭葉春葳蕤，桂華秋皎潔。欣欣此生意，自爾為佳節。誰知林棲者，聞風坐相悅。草木有本心，何求美人折？",
            "desctipton": "唐詩三百首; 卷一、五言古詩"
        },
        {
            "title": "感遇·其二",
            "author": "張九齡",
            "content": "江南有丹桔，經冬猶綠林。豈伊地氣暖，自有歲寒心。可以薦佳客，奈何阻重深。運命唯所遇，循環不可尋。徒言樹桃李，此木豈無陰。",
            "desctipton": "唐詩三百首; 卷一、五言古詩"
        },
        {
            "title": "下終南山過斛斯山人宿置酒",
            "author": "李白",
            "content": "暮從碧山下，山月隨人歸。卻顧所來徑，蒼蒼橫翠微。相攜及田家，童稚開荊扉。綠竹入幽徑，青蘿拂行衣。歡言得所憩，美酒聊共揮。長歌吟松風，曲盡河星稀。我醉君復樂，陶然共忘機。",
            "desctipton": "唐詩三百首; 卷一、五言古詩"
        },
        {
            "title": "月下獨酌",
            "author": "李白",
            "content": "花間一壺酒，獨酌無相親。舉杯邀明月，對影成三人。月既不解飲，影徒隨我身。暫伴月將影，行樂須及春。我歌月徘徊，我舞影零亂。醒時同交歡，醉後各分散。永結無情遊，相期邈雲漢。",
            "desctipton": "唐詩三百首; 卷一、五言古詩"
        },
        {
            "title": "春思",
            "author": "李白",
            "content": "燕草如碧絲，秦桑低綠枝。當君懷歸日，是妾斷腸時。春風不相識，何事入羅幃？",
            "desctipton": "唐詩三百首; 卷一、五言古詩"
        },
        {
            "title": "望岳",
            "author": "杜甫",
            "content": "岱宗夫如何，齊魯青未了。造化鐘神秀，陰陽割昏曉。蕩胸生層雲，決眥入歸鳥。會當凌絕頂，一覽眾山小。",
            "desctipton": "唐詩三百首; 卷一、五言古詩"
        },
        {
            "title": "贈衛八處士",
            "author": "杜甫",
            "content": "人生不相見，動如參與商。今夕復何夕，共此燈燭光。少壯能幾時，鬢發各已蒼。訪舊半為鬼，驚呼熱中腸。焉知二十載，重上君子堂。昔別君未婚，兒女忽成行。怡然敬父執，問我來何方。問答乃未已，驅兒羅酒漿。夜雨剪春韭，新炊間黃粱。主稱會面難，一舉累十觴。十觴亦不醉，感子故意長。明日隔山岳，世事兩茫茫。",
            "desctipton": "唐詩三百首; 卷一、五言古詩"
        },
        {
            "title": "佳人",
            "author": "杜甫",
            "content": "絕代有佳人，幽居在空谷。自云良家女，零落依草木。關中昔喪亂，兄弟遭殺戮。官高何足論，不得收骨肉。世情惡衰歇，萬事隨轉燭。夫婿輕薄兒，新人美如玉。合昏尚知時，鴛鴦不獨宿。但見新人笑，那聞舊人哭。在山泉水清，出山泉水濁。侍婢賣珠回，牽蘿補茅屋。摘花不插發，採柏動盈掬。天寒翠袖薄，日暮倚修竹。",
            "desctipton": "唐詩三百首; 卷一、五言古詩"
        },
        {
            "title": "夢李白·其一",
            "author": "杜甫",
            "content": "死別已吞聲，生別常惻惻。江南瘴癘地，逐客無消息。故人入我夢，明我常相憶。君今在羅網，何以有羽翼？恐非平生魂，路遠不可測。魂來楓林青，魂返關塞黑。落月滿屋樑，猶疑照顏色。水深波浪闊，無使蛟龍得。",
            "desctipton": "唐詩三百首; 卷一、五言古詩"
        },
        {
            "title": "夢李白·其二",
            "author": "杜甫",
            "content": "浮雲終日行，遊子久不至。三夜頻夢君，情親見君意。告歸常局促，苦道來不易。江湖多風波，舟楫恐失墜。出門搔白首，若負平生志。冠蓋滿京華，斯人獨憔悴。孰云網恢恢，將老身反累。千秋萬歲名，寂寞身後事。",
            "desctipton": "唐詩三百首; 卷一、五言古詩"
        },
        {
            "title": "送綦毋潛落第還鄉",
            "author": "王維",
            "content": "聖代無隱者，英靈盡來歸。遂令東山客，不得顧采薇。既至金門遠，孰云吾道非。江淮度寒食，京洛縫春衣。置酒長安道，同心與我違。行當浮桂棹，未幾拂荊扉。遠樹帶行客，孤城當落暉。吾謀適不用，勿謂知音稀。",
            "desctipton": "唐詩三百首; 卷一、五言古詩"
        },
        {
            "title": "送別",
            "author": "王維",
            "content": "下馬飲君酒，問君何所之。君言不得意，歸臥南山陲。但去莫复問，白雲無盡時。",
            "desctipton": "唐詩三百首; 卷一、五言古詩"
        },
        {
            "title": "青溪",
            "author": "王維",
            "content": "言入黃花川，每逐青溪水。隨山將萬轉，趣途無百里。聲喧亂石中，色靜深松裡。漾漾泛菱荇，澄澄映葭葦。我心素已閒，清川澹如此。請留盤石上，垂釣將已矣。",
            "desctipton": "唐詩三百首; 卷一、五言古詩"
        },
        {
            "title": "渭川田家",
            "author": "王維",
            "content": "斜光照墟落，窮巷牛羊歸。野老念牧童，倚杖候荊扉。雉[句隹]麥苗秀，蠶眠桑葉稀。田夫荷鋤至，相見語依依。即此羨閒逸，悵然吟式微。",
            "desctipton": "唐詩三百首; 卷一、五言古詩"
        },
        {
            "title": "西施詠",
            "author": "王維",
            "content": "艷色天下重，西施寧久微。朝為越溪女，暮作吳宮妃。賤日豈殊眾，貴來方悟稀。邀人傅粉粉，不自著羅衣。君寵益嬌態，君憐無是非。當時浣紗伴，莫得同車歸。持謝鄰家子，效顰安可希。",
            "desctipton": "唐詩三百首; 卷一、五言古詩"
        },
        {
            "title": "秋登蘭山寄張五",
            "author": "孟浩然",
            "content": "北山白雲裡，隱者自怡悅。相望始登高，心隨雁飛滅。愁因薄暮起，興是清秋發。時見歸村人，沙行渡頭歇。天邊樹若薺，江畔洲如月。何當載酒來，共醉重陽節。",
            "desctipton": "唐詩三百首; 卷一、五言古詩"
        },
        {
            "title": "夏日南亭懷辛大",
            "author": "孟浩然",
            "content": "山光忽西落，池月漸東上。散發乘夕涼，開軒臥閒敞。荷風送香氣，竹露滴清響。欲取鳴琴彈，恨無知音賞。感此懷故人，中宵勞夢想。",
            "desctipton": "唐詩三百首; 卷一、五言古詩"
        },
        {
            "title": "宿業師山房待丁大不至",
            "author": "孟浩然",
            "content": "夕陽度西嶺，群壑倏已暝。松月生夜涼，風泉滿清聽。樵人歸盡欲，煙鳥棲初定。之子期宿來，孤琴候蘿徑。",
            "desctipton": "唐詩三百首; 卷一、五言古詩"
        },
        {
            "title": "同從弟南齋玩月憶山陰崔少府",
            "author": "王昌齡",
            "content": "高臥南齋時，開帷月初吐。清輝淡水木，演漾在窗戶。苒苒幾盈虛，澄澄變今古。美人清江畔，是夜越吟苦。千里其如何，微風吹蘭杜。",
            "desctipton": "唐詩三百首; 卷一、五言古詩"
        },
        {
            "title": "尋西山隱者不遇",
            "author": "邱為",
            "content": "絕頂一茅茨，直上三十里。叩關無僮僕，窺室惟案幾。若非巾柴車，應是釣秋水。差池不相見，黽勉空仰止。草色新雨中，松聲晚窗裡。及茲契幽絕，自足蕩心耳。雖無賓主意，頗得清淨理。興盡方下山，何必待之子。",
            "desctipton": "唐詩三百首; 卷一、五言古詩"
        },
        {
            "title": "春泛若耶溪",
            "author": "綦毋潛",
            "content": "幽意無斷絕，此去隨所偶。晚風吹行舟，花路入溪口。際夜轉西壑，隔山望南斗。潭煙飛溶溶，林月低向後。生事且彌漫，願為持竿叟。",
            "desctipton": "唐詩三百首; 卷一、五言古詩"
        },
        {
            "title": "宿王昌齡隱居",
            "author": "常建",
            "content": "清溪深不測，隱處惟孤雲。松際露微月，清光猶為君。茅亭宿花影，藥院滋苔紋。餘亦謝時去，西山鸞鶴群。",
            "desctipton": "唐詩三百首; 卷一、五言古詩"
        },
        {
            "title": "與高適薛據登慈恩寺浮圖",
            "author": "岑參",
            "content": "塔勢如湧出，孤高聳天宮。登臨出世界，蹬道盤虛空。突兀壓神州，崢嶸如鬼工。四角礙白日，七層摩蒼穹。下窺指高鳥，俯聽聞驚風。連山若波濤，奔湊如朝東。青槐夾馳道，宮館何玲瓏。秋色從西來，蒼然滿關中。五陵北原上，萬古青濛濛。淨理了可悟，勝因夙所宗。誓將掛冠去，覺道資無窮。",
            "desctipton": "唐詩三百首; 卷一、五言古詩"
        },
        {
            "title": "賊退示官吏·并序",
            "author": "元結",
            "content": "癸卯歲西原賊入道州，焚燒殺掠，幾盡而去。明年，賊又攻永州破邵，不犯此州邊鄙而退。豈力能製敵歟？蓋蒙其傷憐而已。諸使何為忍苦徵斂，故作詩一篇以示官吏。昔歲逢太平，山林二十年。泉源在庭戶，洞壑當門前。井稅有常期，日晏猶得眠。忽然遭世變，數歲親戎旃。今來典斯郡，山夷又紛然。城小賊不屠，人貧傷可憐。是以陷鄰境，此州獨見全。使臣將王命，豈不如賊焉。令彼徵斂者，迫之如火煎。誰能絕人命，以作時世賢。思欲委符節，引竿自刺船。將家就魚麥，歸老江湖邊。",
            "desctipton": "唐詩三百首; 卷一、五言古詩"
        },
        {
            "title": "郡齋雨中與諸文士燕集",
            "author": "韋應物",
            "content": "兵衛森畫戟，燕寢凝清香。海上風雨至，逍遙池閣涼。煩痾近消散，嘉賓复滿堂。自慚居處崇，未睹斯民康。理會是非遣，性達形跡忘。鮮肥屬時禁，蔬果幸見嘗。俯飲一杯酒，仰聆金玉章。神歡體自輕，意欲凌風翔。吳中盛文史，群彥今汪洋。方知大藩地，豈曰財賦強。",
            "desctipton": "唐詩三百首; 卷一、五言古詩"
        },
        {
            "title": "初發揚子寄元大校書",
            "author": "韋應物",
            "content": "淒淒去親愛，泛泛入煙霧。歸棹洛陽人，殘鐘廣陵樹。今朝為此別，何處還相遇。世事波上舟，沿洄安得住。",
            "desctipton": "唐詩三百首; 卷一、五言古詩"
        },
        {
            "title": "寄全椒山中道士",
            "author": "韋應物",
            "content": "今朝郡齋冷，忽念山中客。澗底束荊薪，歸來煮白石。欲恃一瓢酒，遠慰風雨夕。落葉滿空山，何處尋行跡。",
            "desctipton": "唐詩三百首; 卷一、五言古詩"
        },
        {
            "title": "長安遇馮著",
            "author": "韋應物",
            "content": "客從東方來，衣上灞陵雨。問客何為來，採山因買斧。冥冥花正開、揚揚燕新乳。昨別今已春，鬢絲生幾縷。",
            "desctipton": "唐詩三百首; 卷一、五言古詩"
        },
        {
            "title": "夕次盱眙縣",
            "author": "韋應物",
            "content": "落帆逗淮鎮，停舫臨孤驛。浩浩風起波，冥冥日沈夕。人歸山郭暗，雁下蘆洲白。獨夜憶秦關，聽鐘未眠客。",
            "desctipton": "唐詩三百首; 卷一、五言古詩"
        },
        {
            "title": "東郊",
            "author": "韋應物",
            "content": "吏舍局終年，出郊曠清曙。楊柳散和風，青山澹吾慮。依叢適自憩，緣澗還复去。微雨靄芳原，春鳩鳴何處。樂幽心屢止，遵事跡猶遽。終罷斯結廬，慕陶真可庶。",
            "desctipton": "唐詩三百首; 卷一、五言古詩"
        },
        {
            "title": "送楊氏女",
            "author": "韋應物",
            "content": "永日方戚戚，出行複悠悠。女子今有行，大江溯輕舟。爾輩苦無恃，撫念益慈柔。幼為長所育，兩別泣不休。對此結中腸，義往難复留。自小闕內訓，事姑貽我憂。賴茲托令門，任卹庶無尤。貧儉誠所尚，資從豈待週。孝恭遵婦道，容止順其猷。別離在今晨，見爾當何秋。居閒始自遣，臨感忽難收。歸來視幼女，零淚緣纓流。",
            "desctipton": "唐詩三百首; 卷一、五言古詩"
        },
        {
            "title": "晨詣超師院讀禪經",
            "author": "柳宗元",
            "content": "汲井漱寒齒，清心拂塵服。閒持貝葉書，步出東齋讀。真源了無取，妄跡世所逐。遺言冀可冥，繕性何由熟。道人庭宇靜，苔色連深竹。日出霧露餘，青松如膏沐。澹然離言說，悟悅心自足。",
            "desctipton": "唐詩三百首; 卷一、五言古詩"
        },
        {
            "title": "溪居",
            "author": "柳宗元",
            "content": "久為簪組累，幸此南夷謫。閒依農圃鄰，偶似山林客。曉耕翻露草，夜榜響溪石。來往不逢人，長歌楚天碧。",
            "desctipton": "唐詩三百首; 卷一、五言古詩"
        },
        {
            "title": "塞下曲·其一",
            "author": "王昌齡",
            "content": "蟬鳴空桑林，八月蕭關道。出塞復入塞，處處黃蘆草。從來幽並客，皆向沙場老。莫學遊俠兒，矜誇紫騮好。",
            "desctipton": "唐詩三百首; 卷二、五言樂府"
        },
        {
            "title": "塞下曲·其二",
            "author": "王昌齡",
            "content": "飲馬渡秋水，水寒風似刀。平沙日未沒，黯黯見臨洮。昔日長城戰，咸言意氣高。黃塵足今古，白骨亂蓬蒿。",
            "desctipton": "唐詩三百首; 卷二、五言樂府"
        },
        {
            "title": "關山月",
            "author": "李白",
            "content": "明月出天山，蒼茫雲海間。長風幾萬里，吹度玉門關。漢下白登道，胡窺青海灣。由來徵戰地，不見有人還。戍客望邊色，思歸多苦顏。高樓當此夜，歎息未應閒。",
            "desctipton": "唐詩三百首; 卷二、五言樂府"
        },
        {
            "title": "子夜秋歌",
            "author": "李白",
            "content": "長安一片月，萬戶搗衣聲。秋風吹不盡，總是玉關情。何日平胡虜，良人罷遠徵。",
            "desctipton": "唐詩三百首; 卷二、五言樂府"
        },
        {
            "title": "長干行",
            "author": "李白",
            "content": "妾發初覆額，折花門前劇。郎騎竹馬來，繞床弄青梅。同居長干里，兩小無嫌猜。十四為君婦，羞顏未嘗開。低頭向暗壁，千喚不一回。十五始展眉，願同塵与灰。常存抱柱信，豈上望夫台。十六君遠行，瞿塘灩預堆。五月不可觸，猿聲天上哀。門前遲行跡，一一生綠苔。苔深不能掃，落葉秋風早。八月蝴蝶黃，雙飛西園草。感此傷妾心，坐愁紅顏老。早晚下三巴，預將書報家。相迎不道遠，直至長風沙。",
            "desctipton": "唐詩三百首; 卷二、五言樂府"
        },
        {
            "title": "列女操",
            "author": "孟郊",
            "content": "梧桐相待老，鴛鴦會雙死。貞婦貴殉夫，舍生亦如此。波瀾誓不起，妾心井中水。",
            "desctipton": "唐詩三百首; 卷二、五言樂府"
        },
        {
            "title": "遊子吟",
            "author": "孟郊",
            "content": "慈母手中線，遊子身上衣。臨行密密縫，意恐遲遲歸。誰言寸草心，報得三春暉。",
            "desctipton": "唐詩三百首; 卷二、五言樂府"
        },
        {
            "title": "登幽州台歌",
            "author": "陳子昂",
            "content": "前不見古人，後不見來者。念天地之悠悠，獨愴然而淚下。",
            "desctipton": "唐詩三百首; 卷三、七言古詩"
        },
        {
            "title": "古意",
            "author": "李頎",
            "content": "男兒事長徵，少小幽燕客。賭勝馬蹄下，由來輕七尺。殺人莫敢前，須如蝟毛磔。黃雲隴底白雲飛，未得報恩不能歸。遼東小婦年十五，慣彈琵琶解歌舞。今為羌笛出塞聲，使我三軍淚如雨。",
            "desctipton": "唐詩三百首; 卷三、七言古詩"
        },
        {
            "title": "送陳章甫",
            "author": "李頎",
            "content": "四月南風大麥黃，棗花未落桐葉長。青山朝別暮還見，嘶馬出門思舊鄉。陳侯立身何坦蕩，虯須虎眉仍大顙。腹中貯書一萬卷，不肯低頭在草莽。東門沽酒飲我曹，心輕萬事皆鴻毛。醉臥不知白日暮，有時空望孤雲高。長河浪頭連天黑，津口停舟渡不得。鄭國遊人未及家，洛陽行子空歎息。聞道故林相識多，罷官昨日今如何。",
            "desctipton": "唐詩三百首; 卷三、七言古詩"
        },
        {
            "title": "琴歌",
            "author": "李頎",
            "content": "主人有酒歡今夕，請奏鳴琴廣陵客。月照城頭烏半飛，霜淒萬樹風入衣。銅爐華燭燭增輝，初彈淥水後楚妃。一聲已動物皆靜，四座無言星欲稀。清淮奉使千餘里，敢告雲山從此始。",
            "desctipton": "唐詩三百首; 卷三、七言古詩"
        },
        {
            "title": "聽董大彈胡笳聲兼寄語弄房給事",
            "author": "李頎",
            "content": "蔡女昔造胡笳聲，一彈一十有八拍。胡人落淚沾邊草，漢使斷腸對歸客。古戍蒼蒼烽火寒，大荒沈沈飛雪白。先拂商弦後角羽，四郊秋葉驚[手戚][手戚]。董夫子，通神明，深山竊聽來妖精。言遲更速皆應手，將往復旋如有情。空山百鳥散還合，萬里浮雲陰且晴。嘶酸雛雁失群夜，斷絕胡兒戀母聲。川為靜其波，鳥亦罷其鳴。烏孫部落家鄉遠，邏娑沙塵哀怨生。幽音變調忽飄灑，長風吹林雨墮瓦。迸泉颯颯飛木末，野鹿呦呦走堂下。長安城連東掖垣，鳳凰池對青瑣門。高才脫略名與利，日夕望君抱琴至。",
            "desctipton": "唐詩三百首; 卷三、七言古詩"
        },
        {
            "title": "聽安萬善吹篳篥歌",
            "author": "李頎",
            "content": "南山截竹為瑤篥，此樂本自龜茲出。流傳漢地曲轉奇，涼州胡人為我吹。傍鄰聞者多歎息，遠客思鄉皆淚垂。世人解聽不解賞，長飆風中自來往。枯桑老柏寒颼遛，九雛鳴鳳亂啾啾。龍吟虎嘯一時發，萬籟百泉相與秋。忽然更作漁陽摻，黃雲蕭條白日暗。變調如聞楊柳春，上林繁花照眼新。歲夜高堂列明燭，美酒一杯聲一曲。",
            "desctipton": "唐詩三百首; 卷三、七言古詩"
        },
        {
            "title": "夜歸鹿門山歌",
            "author": "孟浩然",
            "content": "山寺鐘鳴晝已昏，漁梁渡頭爭渡喧。人隨沙路向江姑，餘亦乘舟歸鹿門。鹿門月照開煙樹，忽到龐公棲隱處。岩扉松徑長寂寥，惟有幽人自來去。",
            "desctipton": "唐詩三百首; 卷三、七言古詩"
        },
        {
            "title": "廬山謠寄盧侍御虛舟",
            "author": "李白",
            "content": "我本楚狂人，鳳歌笑孔丘。手持綠玉杖，朝別黃鶴樓。五嶽尋仙不辭遠，一生好入名山遊。廬山秀出南斗傍，屏風九疊雲錦張，影落明湖青黛光，金闕前開二峰長，銀河倒掛三石梁，香爐瀑布遙相望，回崖沓嶂凌蒼蒼。翠影紅霞映朝日，鳥飛不到吳天長。登高壯觀天地間，大江茫茫去不還。黃雲萬里動風色，白波九道流雪山。好為廬山謠，興因廬山發。閒窺石鏡清我心，謝公行處蒼苔沒。早服還丹無世情，琴心三疊道初成。遙見仙人彩雲裡，手把芙蓉朝玉京。先期汗漫九垓上，願接盧敖游太清。",
            "desctipton": "唐詩三百首; 卷三、七言古詩"
        },
        {
            "title": "夢遊天姥吟留別",
            "author": "李白",
            "content": "海客談瀛洲，煙濤微茫信難求。越人語天姥，雲霓明滅或可睹。天姥連天向天橫，勢拔五嶽掩赤城。天台四萬八千丈，對此欲倒東南傾。我欲因之夢吳越，一夜飛度鏡湖月。湖月照我影，送我至剡溪。謝公宿處今尚在，綠水蕩漾清猿啼，腳著謝公屐，身登青雲梯。半壁見海日，空中聞天雞。千巖萬轉路不定，迷花倚石忽已暝。熊咆龍吟殷巖泉，瑉深林兮驚層巔。雲青青兮欲雨，水澹澹兮生煙。列缺霹靂，丘巒崩摧。洞天石扇，訇然中開。青冥浩蕩不見底，日月照耀金銀台。霓為衣兮風為馬，雲之君兮紛紛而來下。虎鼓瑟兮鸞回車，仙之人兮列如麻。忽魂悸以魄動，恍驚起而長嗟。惟覺時之枕席，失向來之煙霞。世間行樂亦如此，古來萬事東流水。別君去兮何時還？且放白鹿青崖間，須行即騎訪名山。安能摧眉折腰事權貴，使我不得開心顏！",
            "desctipton": "唐詩三百首; 卷三、七言古詩"
        },
        {
            "title": "金陵酒肆留別",
            "author": "李白",
            "content": "風吹柳花滿店香，吳姬壓酒喚客嘗。金陵子弟來相送，欲行不行各盡觴。請君試問東流水，別意與之誰短長。",
            "desctipton": "唐詩三百首; 卷三、七言古詩"
        },
        {
            "title": "宣州謝朓樓餞別校書叔雲",
            "author": "李白",
            "content": "棄我去者，昨日之日不可留。亂我心者，今日之日多煩憂。長風萬里送秋雁，對此可以酣高樓。蓬萊文章建安骨，中間小謝又清發。俱懷逸興壯思飛，欲上青天覽日月。抽刀斷水水更流，舉杯消愁愁更愁。人生在世不稱意，明朝散發弄扁舟。",
            "desctipton": "唐詩三百首; 卷三、七言古詩"
        },
        {
            "title": "走馬川行奉送封大夫出師西征",
            "author": "岑參",
            "content": "君不見，走馬川行雪海邊，平沙莽莽黃入天。輪台九月風夜吼，一川碎石大如斗，隨風滿地石亂走。匈奴草黃馬正肥，金山西見煙塵飛，漢家大將西出師。將軍金甲夜不脫，半夜軍行戈相撥，風頭如刀面如割。馬毛帶雪汗氣蒸，五花連錢旋作冰，幕中草檄硯水凝。虜騎聞之應膽懾，料知短兵不敢接，軍師西門佇獻捷。",
            "desctipton": "唐詩三百首; 卷三、七言古詩"
        },
        {
            "title": "輪台歌奉送封大夫出師西征",
            "author": "岑參",
            "content": "輪台城頭夜吹角，輪台城北旄頭落。羽書昨夜過渠黎，單於已在金山西。戍樓西望煙塵黑，漢兵屯在輪台北。上將擁旄西出征，平明吹笛大軍行。四邊伐鼓雪海湧，三軍大呼陰山動。虜塞兵氣連雲屯，戰場白骨纏草根。劍河風急雲片闊，沙口石凍馬蹄脫。亞相勤王甘苦辛，誓將報主靜邊塵。古來青史誰不見，今見功名勝古人。",
            "desctipton": "唐詩三百首; 卷三、七言古詩"
        },
        {
            "title": "白雪歌送武判官歸京",
            "author": "岑參",
            "content": "北風卷地白草折，胡天八月即飛雪。忽如一夜春風來，千樹萬樹梨花開。散入珠簾濕羅幕，狐裘不暖錦衾薄。將軍角弓不得控，都護鐵衣冷猶著。瀚海闌干百丈冰，愁雲慘淡萬里凝。中軍置酒飲歸客，胡琴琵琶與羌笛。紛紛暮雪下轅門，風掣紅旗凍不翻。輪台東門送君去，去時雪滿天山路。山迴路轉不見君，雪上空留馬行處。",
            "desctipton": "唐詩三百首; 卷三、七言古詩"
        },
        {
            "title": "韋諷錄事宅觀曹將軍畫馬圖",
            "author": "杜甫",
            "content": "國初已來畫鞍馬，神妙獨數江都王。將軍得名三十載，人間又見真乘黃。曾貌先帝照夜白，龍池十日飛霹靂。內府殷紅瑪瑙盤，婕妤傳詔才人索。盤賜將軍拜舞歸，輕紈細綺相追飛。貴戚權門得筆跡，始覺屏障生光輝。昔日太宗拳毛騧，近時郭家獅子花。今之新圖有二馬，復令識者久歎嗟。此皆騎戰一敵萬，縞素漠漠開風沙。其餘七匹亦殊絕，迥若寒空動煙雪。霜蹄蹴踏長揪間，馬官廝養森成列。可憐九馬爭神駿，顧視清高氣深穩。借問苦心愛者誰，後有韋諷前支遁。憶昔巡幸新豐宮，翠華拂天來向東。騰驤磊落三萬匹，皆與此圖筋骨同。自從獻寶朝河宗，無复射蛟江水中。君不見金粟堆前松柏裡，龍媒去盡鳥呼風。",
            "desctipton": "唐詩三百首; 卷三、七言古詩"
        },
        {
            "title": "丹青引贈曹霸將軍",
            "author": "杜甫",
            "content": "將軍魏武之子孫，於今為庶為清門。英雄割據雖已矣，文彩風流今尚存。學書初學衛夫人，但恨無過王右軍。丹青不知老將至，富貴於我如浮雲。開元之中常引見，承恩數上南薰殿。凌煙功臣少顏色，將軍下筆開生面。良相頭上進賢冠，猛將腰間大羽箭。褒公鄂公毛發動，英姿颯爽猶酣戰。先帝玉馬玉花驄，畫工如山貌不同。是日牽來赤墀下，迥立閶闔生長風。詔謂將軍拂絹素，意匠慘淡經營中。斯須九重真龍出，一洗萬古凡馬空。玉花卻在御榻上，榻上庭前屹相向。至尊含笑催賜金，圉人太僕皆惆悵。弟子韓幹早入室，亦能畫馬窮殊相。幹惟畫肉不畫骨，忍使驊騮氣凋喪。將軍畫善蓋有神，偶逢佳士亦寫真。即今漂泊乾戈際，屢貌尋常行路人。途窮反遭俗眼白，世上未有如公貧。但看古來盛名下，終日坎[土稟]纏其身。",
            "desctipton": "唐詩三百首; 卷三、七言古詩"
        },
        {
            "title": "寄韓諫議",
            "author": "杜甫",
            "content": "今我不樂思岳陽，身欲奮飛病在床。美人娟娟隔秋水，濯足洞庭望八荒。鴻飛冥冥日月白，青楓葉赤天雨霜。玉京群帝集北斗，或騎麒麟翳鳳凰。芙蓉旌旗煙霧落，影動倒景搖瀟湘。星宮之君醉瓊漿，羽人稀少不在旁。似聞昨者赤松子，恐是漢代韓張良。昔隨劉氏定長安，帷幄未改神慘傷。國家成敗吾豈敢，色難腥腐餐楓香。周南留滯古所惜，南極老人應壽昌。美人胡為隔秋水，焉得置之貢玉堂。",
            "desctipton": "唐詩三百首; 卷三、七言古詩"
        },
        {
            "title": "古柏行",
            "author": "杜甫",
            "content": "孔明廟前有老柏，柯如青銅根如石。霜皮溜雨四十圍，黛色參天二千尺。君臣已與時際會，樹木猶為人愛惜。雲來氣接巫峽長，月出寒通雪山白。憶昨路繞錦亭東，先主武侯同閟宮。崔嵬枝幹郊原古，窈窕丹青戶牖空。落落盤踞雖得地，冥冥孤高多烈風。扶持自是神明力，正直原因造化功。大廈如傾要梁棟，萬年回首丘山重。不露文章世已驚，未辭剪伐誰能送。苦心豈免容螻蟻，香葉終經宿鸞鳳。志士幽人草怨嗟，古來材大難為用。",
            "desctipton": "唐詩三百首; 卷三、七言古詩"
        },
        {
            "title": "觀公孫大娘弟子舞劍器行·并序",
            "author": "杜甫",
            "content": "大歷二年十月十九日，夔府別駕元持宅，見臨穎李十二娘舞劍器，壯其蔚跂，問其所師，曰：“餘公孫大娘弟子也。”開元三載，餘尚童稚，記於郾城觀公孫氏，舞劍器渾脫，瀏漓頓挫，獨出冠時，自高頭宜春梨園二伎坊內人洎外供奉，曉是舞者，聖文神武皇帝初，公孫一人而已。玉貌錦衣，況餘白首，今茲弟子，亦非盛顏。既辨其由來，知波瀾莫二，撫事慷慨，聊為《劍器行》。昔者吳人張旭，善草書帖，數常於鄴縣見公孫大娘舞西河劍器，自此草書長進，豪蕩感激，即公孫可知矣。昔有佳人公孫氏，一舞劍器動四方。觀者如山色沮喪，天地為之久低昂。霍如羿射九日落，矯如群帝驂龍翔。來如雷霆收震怒，罷如江海凝清光。絳唇珠袖兩寂寞，晚有弟子傳芬芳。臨穎美人在白帝，妙舞此曲神揚揚。與餘問答既有以，感時撫事增惋傷。先帝侍女八千人，公孫劍器初第一。五十年間似反掌，風塵鴻洞昏王室。梨園子弟散如煙，女樂餘姿映寒日。金粟堆前木已拱，瞿塘石城草蕭瑟。玳瘬急管曲复終，樂極哀來月東出。老夫不知其所往，足繭荒山轉愁疾。",
            "desctipton": "唐詩三百首; 卷三、七言古詩"
        },
        {
            "title": "石魚湖上醉歌·并序",
            "author": "元結",
            "content": "漫叟以公田米釀酒，因休暇則載酒於湖上，時取一醉。歡醉中，據湖岸引臂向魚取酒，使舫載之，遍飲坐者。意疑倚巴丘酌於君山之上，諸子環洞庭而坐，酒舫泛泛然觸波濤而往來者，乃作歌以長之。石漁湖，似洞庭，夏水欲滿君山青。山為樽，水為沼，酒徒歷歷坐洲島。長風連日作大浪，不能廢人運酒舫。我持長瓢坐巴丘，酌飲四座以散愁。",
            "desctipton": "唐詩三百首; 卷三、七言古詩"
        },
        {
            "title": "山石",
            "author": "韓愈",
            "content": "山石犖確行徑微，黃昏到寺蝙蝠飛。升堂坐階新雨足，芭蕉葉大梔子肥。僧言古壁佛畫好，以火來照所見稀。舖床拂席置羹飯，疏糲亦足飽我饑。夜深靜臥百蟲絕，清月出嶺光入扉。天明獨去無道路，出入高下窮煙霏。山紅澗碧紛爛漫，時見松櫪皆十圍。當流赤足踏澗石，水聲激激風吹衣。人生如此自可樂，豈必局束為人靰。嗟哉吾黨二三子，安得至老不更歸。",
            "desctipton": "唐詩三百首; 卷三、七言古詩"
        },
        {
            "title": "八月十五夜贈張功曹",
            "author": "韓愈",
            "content": "纖云四卷天無河，清風吹空月舒波。沙平水息聲影絕，一杯相屬君當歌。君歌聲酸辭且苦，不能聽終淚如雨。洞庭連天九疑高，蛟龍出沒猩鼯號。十生九死到官所，幽居默默如藏逃。下床畏蛇食畏藥，海氣濕蟄熏腥臊。昨者州前捶大鼓，嗣皇繼聖登夔皋。赦書一日行萬里，罪從大辟皆除死。遷者追回流者還，滌瑕蕩垢清朝班。州家申名使家抑，坎軻只得移荊蠻。判司卑官不堪說，未免捶楚塵埃間。同時輩流多上道，天路幽險難追攀。君歌且休聽我歌，我歌今與君殊科：一年明月今宵多，人生由命非由他，有酒不飲奈明何？",
            "desctipton": "唐詩三百首; 卷三、七言古詩"
        },
        {
            "title": "謁衡嶽廟遂宿岳寺題門樓",
            "author": "韓愈",
            "content": "五嶽祭秩皆三公，四方環鎮嵩當中。火維地荒足妖怪，天假神柄專其雄。噴雲洩霧藏半腹，雖有絕頂誰能窮。我來正逢秋雨節，陰氣晦味無清風。潛心默禱若有應，豈非正直能感通。須臾靜掃眾峰出，仰見突兀撐青空。紫蓋連延接天柱，石廩騰擲堆祝融。森然魄動下馬拜，松柏一徑趨靈宮。粉牆丹柱動光彩，鬼物圖畫填青紅。升階傴僂薦脯酒，欲以菲薄明其衷。廟內老人識神意，睢盱偵伺能鞠躬。手持杯蛟導我擲，雲此最吉餘難同。竄逐蠻荒幸不死，衣食才足甘長終。侯王將相望久絕，神縱欲福難為功。夜投佛寺上高閣，星月掩映雲曈曨。猿鳴鐘動不知曙，杲杲寒日生於東。",
            "desctipton": "唐詩三百首; 卷三、七言古詩"
        },
        {
            "title": "石鼓歌",
            "author": "韓愈",
            "content": "張生手持石鼓文，勸我試作石鼓歌。少陵無人謫仙死，才薄將奈石鼓何。週綱凌遲四海沸，宣王憤起揮天戈。大開明堂受朝賀，諸侯劍佩鳴相磨。搜於岐陽騁雄俊，萬里禽獸皆遮羅。鐫功勒成告萬世，鑿石作鼓隳嵯峨。從臣才藝咸第一，揀選撰刻留山阿。雨淋日炙野火燎，鬼物守護煩[手為]呵。公從何處得紙本，毫發盡備無差訛。辭嚴義密讀難曉，字體不類隸與蝌。年深豈免有缺畫，快劍砍斷生蛟鼉。鸞翔鳳翥眾仙下，珊瑚碧樹交枝柯。金繩鐵索鎖鈕壯，古鼎躍水龍騰梭。陋儒編詩不收入，二雅褊迫無委蛇。孔子西行不到秦，掎摭星宿遺羲娥。嗟餘好古生苦晚，對此涕淚雙滂沱。憶昔初蒙博士徵，其年始改稱元和。古人從軍在右輔，為我度量掘臼科。濯冠沐浴告祭酒，如此至寶存豈多。氈包席裹可立致，十鼓只載數駱駝。薦諸太廟比郜鼎，光價豈止百倍過。聖恩若許留太學，諸生講解得切磋。觀經鴻都尚填咽，坐見舉國來奔波。剜苔剔蘚露節角，安置妥帖平不頗。大廈深簷與覆蓋，經歷久遠期無陀。中朝大官老於事，詎肯感激徒媕婀。牧童敲火牛礪角，誰复著手為摩挲。日銷月鑠就埋沒，六年西顧空吟哦。羲之俗書趁姿媚，數紙尚可博白鵝。繼周八代爭戰罷，無人收拾理則那。方今太平日無事，柄任儒術崇丘軻。安能以此上論列，願藉辯口如懸河。石鼓之歌止於此，嗚呼吾意其蹉跎。",
            "desctipton": "唐詩三百首; 卷三、七言古詩"
        },
        {
            "title": "漁翁",
            "author": "柳宗元",
            "content": "漁翁夜傍西岩宿，曉汲清湘燃楚竹。煙銷日出不見人，欸乃一聲山水綠。回看天際下中流，岩上無心雲相逐。",
            "desctipton": "唐詩三百首; 卷三、七言古詩"
        },
        {
            "title": "韓碑",
            "author": "李商隱",
            "content": "元和天子神武姿，彼何人哉軒與羲。誓將上雪列聖恥，坐法宮中朝四夷。淮西有賊五十載，封狼生[豸區][豸區]生羆。不據山河據平地，長戈利矛日可麾。帝得聖相相曰度，賊斫不死神扶持。腰懸相印作都統，陰風慘澹天王旗。愬武古通作牙爪，儀曹外郎載筆隨。行軍司馬智且勇，十四萬眾猶虎貔。入蔡縛賊獻太廟，功無與讓恩不訾。帝曰汝度功第一，汝從事愈宜為辭。愈拜稽首蹈且舞：金石刻畫臣能為。古者世稱大手筆，此事不繫於職司。當仁自古有不讓，言訖屢頷天子頤。公退齋戒坐小閣，濡染大筆何淋漓，點竄堯典舜典字，塗改清廟生民詩，文成破體書在紙，清晨再拜舖丹墀，表曰臣愈昧死上，詠神聖功書之碑，碑高三丈字如斗，負以靈鰲蟠以螭。句奇語重喻者少，讒之天子言其私。長繩百尺拽碑倒，粗砂大石相磨治。公子斯文若元氣，先時已入人肝脾。湯盤孔鼎有述作，今無其器存其辭。嗚呼聖王及聖相，相與㻗赫流淳熙。公之斯文不示後，曷與三五相攀追。願書萬本頌萬過，口角流沫右手胝。傳之七十有二代，以為封禪玉檢明堂基。",
            "desctipton": "唐詩三百首; 卷三、七言古詩"
        },
        {
            "title": "燕歌行·并序",
            "author": "高適",
            "content": "開元二十六年，客有從元戎出塞而還者，作燕歌行以示適。感徵戍之事，因而和焉。漢家煙塵在東北，漢將辭家破殘賊。男兒本自重橫行，天子非常賜顏色。[手從]金伐鼓下榆關，旌旗逶迤碣石間。校尉羽書飛瀚海，單於獵火照狼山。山川蕭條極邊土，胡騎憑陵雜風雨。戰士軍前半死生，美人帳下猶歌舞。大漠窮秋塞草腓，孤城落日鬥兵稀。身當恩遇常輕敵，力盡關山未解圍。鐵衣遠戍辛勤久，玉筋應啼別離後。少婦城南欲斷腸，徵人薊北空回首。邊風飄飄那可度，絕域蒼茫更何有。殺氣三時作陣雲，寒聲一夜傳刁斗。相看白刃血紛紛，死節從來豈顧勳。君不見沙場徵戰苦，至今猶憶李將軍。",
            "desctipton": "唐詩三百首; 卷三、七言古詩"
        },
        {
            "title": "古從軍行",
            "author": "李頎",
            "content": "白日登山望烽火，黃昏飲馬傍交河。行人刁斗風沙暗，公主琵琶幽怨多。野營萬里無城郭，雨雪紛紛連大漠。胡雁哀鳴夜夜飛，胡兒眼淚雙雙落。聞道玉門猶被遮，應將性命逐輕車。年年戰骨埋荒外，空見葡萄入漢家。",
            "desctipton": "唐詩三百首; 卷四、七言樂府"
        },
        {
            "title": "洛陽女兒行",
            "author": "王維",
            "content": "洛陽女兒對門居，才可容顏十五餘。良人玉勒乘驄馬，侍女金盤膾鯉魚。畫閣朱樓盡相望，紅桃綠柳垂簷向。羅幃送上七香車，寶扇迎歸九華帳。狂夫富貴在青春，意氣驕奢劇季倫。自憐碧玉親教舞，不惜珊瑚持與人。春窗曙滅九微火，九微片片飛花𡛧。戲罷曾無理曲時，妝成只是熏香坐。城中相識盡繁華，日夜經過趙李家。誰憐越女顏如玉，貧賤江頭自浣沙。",
            "desctipton": "唐詩三百首; 卷四、七言樂府"
        },
        {
            "title": "老將行",
            "author": "王維",
            "content": "少年十五二十時，步行奪得胡馬騎。射殺山中白額虎，肯數鄴下黃須兒。一身轉戰三千里，一劍曾當百萬師。漢兵奮迅如霹靂，虜騎奔騰畏蒺藜。衛青不敗由天幸，李廣無功緣數奇。自從棄置便衰朽，世事蹉跎成白首。昔時飛箭無全目，今日垂楊生左肘。路傍時賣故侯瓜，門前學種先生柳。蒼茫古木連窮巷，寥落寒山對虛牖。誓令疏勒出飛泉，不似穎川空使酒。賀蘭山下陣如雲，羽檄交馳日夕聞。節使三河募年少，詔書五道出將軍。試拂鐵衣如雪色，聊持寶劍動星文。願得燕弓射天將，恥令越甲鳴吾君。莫嫌舊日雲中守，猶堪一戰取功勳。",
            "desctipton": "唐詩三百首; 卷四、七言樂府"
        },
        {
            "title": "桃源行",
            "author": "王維",
            "content": "漁舟逐水愛山春，兩岸桃花夾去津。坐看紅樹不知遠，行盡青溪忽視人。山口潛行始隈隩，山開曠望旋平陸。遙看一處攢雲樹，近入千家散花竹。樵客初傳漢姓名，居人未改秦衣服。居人共住武陵源，還從物外起田園。月明松下房櫳靜，日出雲中雞犬喧。驚聞俗客爭來集，競引還家問都邑。平明閭巷掃花開，薄暮漁樵乘水入。初因避地去人間，及至成仙遂不還。峽裡誰知有人事，世中遙望空雲山。不疑靈境難聞見，塵心未盡思鄉縣。出洞無論隔山水，辭家終擬長遊衍。自謂經過舊不迷，安知峰壑今來變。當時只記入山深，青溪幾曲到雲林。春來遍是桃花水，不辨仙源何處尋。",
            "desctipton": "唐詩三百首; 卷四、七言樂府"
        },
        {
            "title": "蜀道難",
            "author": "李白",
            "content": "噫吁𤨦，危呼高哉！蜀道之難難於上青天。蠶叢及魚鳧，開國何茫然。爾來四萬八千歲，始與秦塞通人煙。西當太白有鳥道，可以橫絕峨嵋巔。地崩山摧壯士死，然後天梯石棧相鉤連。上有六龍回日之高標，下有沖波逆折之回川。黃鶴之飛尚不得，猿猱欲度愁攀緣。青泥何盤盤，百步九折縈岩巒。捫參歷井仰脅息，以手撫膺坐長歎。問君西遊何時還，畏途𤠣岩不可攀。但見悲鳥號古木，雄飛雌從繞林間。又聞子規啼夜月，愁空山。蜀道之難難於上青天，使人聽此凋朱顏。連峰去天不盈尺，枯松倒掛倚絕壁。飛湍瀑流爭喧琹，石冰崖轉石萬壑雷。其險也若此，嗟爾遠道之人，胡為呼來哉。劍閣崢嶸而崔嵬，一夫當關，萬夫莫開。所守或匪親，化為狼與豺。朝避猛虎，夕避長蛇。磨牙吮血，殺人如麻。錦城雖雲樂，不如早還家。蜀道之難難於上青天，側身西望長咨嗟。",
            "desctipton": "唐詩三百首; 卷四、七言樂府"
        },
        {
            "title": "長相思·其一",
            "author": "李白",
            "content": "長相思，在長安。絡緯秋啼金井闌，微霜淒淒簟色寒。孤燈不明思欲絕，卷帷望月空長歎。美人如花隔雲端，上有青冥之高天，下有淥水之波瀾。天長地遠魂飛苦，夢魂不到關山難。長相思，摧心肝。",
            "desctipton": "唐詩三百首; 卷四、七言樂府"
        },
        {
            "title": "長相思·其二",
            "author": "李白",
            "content": "日色欲盡花含煙，月明欲素愁不眠。趙瑟初停鳳凰柱，蜀琴欲奏鴛鴦弦。此曲有意無人傳，願隨春風寄燕然。憶君迢迢隔青天，昔日橫波目，今作流淚泉。不信妾斷腸，歸來看取明鏡前。",
            "desctipton": "唐詩三百首; 卷四、七言樂府"
        },
        {
            "title": "行路難",
            "author": "李白",
            "content": "金樽清酒鬥十千，玉盤珍饈直萬錢。停杯投箸不能食，拔劍四顧心茫然。欲渡黃河冰塞川，將登太行雪暗天。閒來垂釣坐溪上，忽复乘舟夢日邊。行路難，行路難，多歧路，今安在。長風破浪會有時，直掛雲帆濟滄海。",
            "desctipton": "唐詩三百首; 卷四、七言樂府"
        },
        {
            "title": "桃源行",
            "author": "李白",
            "content": "君不見，黃河之水天上來，奔流到海不復回。君不見，高堂明鏡悲白發，朝如青絲暮成雪。人生得意須盡歡，莫使金樽空對月。天生我材必有用，千金散盡還复來。烹羊宰牛且為樂，會須一飲三百杯。岑夫子，丹丘生，將進酒，君莫停。與君歌一曲，請君為我側耳聽。鐘鼓饌玉不足貴，但願長醉不願醒。古來聖賢皆寂寞，惟有飲者留其名。陳王昔時宴平樂，斗酒十千恣歡謔。主人何為言少錢，徑須沽取對君酌。五花馬，千金裘，呼兒將出換美酒，與爾同銷萬古愁。",
            "desctipton": "唐詩三百首; 卷四、七言樂府"
        },
        {
            "title": "麗人行",
            "author": "杜甫",
            "content": "三月三日天氣新，長安水邊多麗人。態濃意遠淑且真，肌理細膩骨肉勻。繡羅衣裳照暮春，蹙金孔雀銀麒麟。頭上何所有，翠微盍葉垂鬢唇。背後何所見，珠壓腰[衣及]穩稱身。就中云幕椒房親，賜名大國虢與秦。紫駝之峰出翠釜，水晶之盤行素鱗。犀箸厭飫久未下，鸞刀縷切空紛綸。黃門飛鞚不動塵，禦廚絡繹送八珍。簫鼓哀吟感鬼神，賓從雜沓實要津。後來鞍馬何逡巡，當軒下馬入錦茵。楊花雪落覆白蘋，青鳥飛去銜紅巾。灸手可熱勢絕倫，慎莫近前丞相嗔。",
            "desctipton": "唐詩三百首; 卷四、七言樂府"
        },
        {
            "title": "哀江頭",
            "author": "杜甫",
            "content": "少陵野老吞聲哭，春日潛行曲江曲。江頭宮殿鎖千門，細柳新蒲為誰綠。憶昔霓旌下南苑，苑中景物生顏色。昭陽殿裡第一人，同輦隨君侍君側。輦前才人帶弓箭，白馬嚼嚙黃金勒。翻身向天仰射雲，一箭正墜雙飛翼。明眸皓齒今何在，血污遊魂歸不得，清渭東流劍閣深，去住彼此無消息。人生有情淚沾臆，江水江花豈終極。黃昏胡騎塵滿城，欲往城南望城北。",
            "desctipton": "唐詩三百首; 卷四、七言樂府"
        },
        {
            "title": "哀王孫",
            "author": "杜甫",
            "content": "長安城頭頭白烏，夜飛延秋門上呼。又向人家啄大屋，屋底達官走避胡。金鞭斷折九馬死，骨肉不待同馳驅。腰下寶𤇢青珊瑚，可憐王孫泣路隅。問之不肯道姓名，但道困苦乞為奴。已經百日竄荊棘，身上無有完肌膚。高帝子孫盡隆準，龍種自與常人殊。豺狼在邑龍在野，王孫善保千金軀。不敢長語臨交衢，且為王孫立斯須。昨夜東風吹血腥，東來橐駝滿舊都。朔方健兒好身手，昔何勇銳今何愚。竊聞天子已傳位，聖德北服南單於。花門剺面請雪恥，慎勿出口他人狙。哀哉王孫慎勿疏，五陵佳氣無時無。",
            "desctipton": "唐詩三百首; 卷四、七言樂府"
        },
        {
            "title": "經鄒魯祭孔子而歎之",
            "author": "唐玄宗",
            "content": "夫子何為者，栖栖一代中。地猶鄹氏邑，宅即魯王宮。歎鳳嗟身否，傷麟怨道窮。今看兩楹奠，當與夢時同。",
            "desctipton": "唐詩三百首; 卷五、五言律詩"
        },
        {
            "title": "望月懷遠",
            "author": "張九齡",
            "content": "海上生明月，天涯共此時。情人怨遙夜，竟夕起相思。滅燭憐光滿，披衣覺露滋。不堪盈手贈，還寢夢佳期。",
            "desctipton": "唐詩三百首; 卷五、五言律詩"
        },
        {
            "title": "送杜少府之任蜀州",
            "author": "王勃",
            "content": "城闕輔三秦，風煙望五津。與君離別意，同是宦遊人。海內存知己，天涯若比鄰。無為在岐路，兒女共沾巾。",
            "desctipton": "唐詩三百首; 卷五、五言律詩"
        },
        {
            "title": "和晉陵陸丞相早春遊望",
            "author": "杜審言",
            "content": "獨有宦遊人，偏驚物候新。雲霞出海曙，梅柳渡江春。淑氣催黃鳥，晴光轉綠蘋。忽聞歌古調，歸思欲沾襟。",
            "desctipton": "唐詩三百首; 卷五、五言律詩"
        },
        {
            "title": "雜詩",
            "author": "沈甎期",
            "content": "聞道黃龍戌，頻年不解兵。可憐閨裡月，長在漢家營。少婦今春意，良人昨夜情。誰能將旗鼓，一為取龍城。",
            "desctipton": "唐詩三百首; 卷五、五言律詩"
        },
        {
            "title": "題大庾嶺北驛",
            "author": "宋之問",
            "content": "陽月南飛雁，傳聞至此回。我行殊未已，何日復歸來。江靜潮初落，林昏瘴不開，明朝望鄉處，應見隴頭梅。",
            "desctipton": "唐詩三百首; 卷五、五言律詩"
        },
        {
            "title": "次北固山下",
            "author": "王灣",
            "content": "客路青山下，行舟綠水前。潮平兩岸闊，風正一帆懸。海日生殘夜，江春入舊年。鄉書何處達，歸雁洛陽邊。",
            "desctipton": "唐詩三百首; 卷五、五言律詩"
        },
        {
            "title": "破山寺後禪院",
            "author": "常建",
            "content": "清晨入古寺，初日照高林。曲徑通幽處，禪房花木深。山光悅鳥性，潭影空人心。萬籟此俱寂，惟聞鐘磬音。",
            "desctipton": "唐詩三百首; 卷五、五言律詩"
        },
        {
            "title": "寄左省杜拾遺",
            "author": "岑參",
            "content": "聯步趨丹陛，分曹限紫微。曉隨天仗入，暮惹御香歸。白發悲花落，青雲羨鳥飛。聖朝無闕事，自覺諫書稀。",
            "desctipton": "唐詩三百首; 卷五、五言律詩"
        },
        {
            "title": "贈孟浩然",
            "author": "李白",
            "content": "吾愛孟夫子，風流天下聞。紅顏棄軒冕，白首臥松雲。醉月頻中聖，迷花不事君。高山安可仰，徒此揖清芬。",
            "desctipton": "唐詩三百首; 卷五、五言律詩"
        },
        {
            "title": "渡荊門送別",
            "author": "李白",
            "content": "渡遠荊門外，來從楚國遊。山隨平野盡，江入大荒流。月下飛天鏡，雲生結海樓。仍憐故鄉水，萬里送行舟。",
            "desctipton": "唐詩三百首; 卷五、五言律詩"
        },
        {
            "title": "送友人",
            "author": "李白",
            "content": "青山橫北郭，白水繞東城。此地一為別，孤蓬萬里徵。浮雲遊子意，落日故人情。揮手自茲去，蕭蕭班馬鳴。",
            "desctipton": "唐詩三百首; 卷五、五言律詩"
        },
        {
            "title": "聽蜀僧浚彈琴",
            "author": "李白",
            "content": "蜀僧抱綠綺，西下峨嵋峰。為我一揮手，如聽萬壑松。客心洗流水，餘響入霜鐘。不覺碧山暮，秋雲暗幾重。",
            "desctipton": "唐詩三百首; 卷五、五言律詩"
        },
        {
            "title": "夜泊牛渚懷古",
            "author": "李白",
            "content": "牛渚西江夜，青天無片雲。登舟望秋月，空憶謝將軍。餘亦能高詠，斯人不可聞。明朝挂帆去，楓葉落紛紛。",
            "desctipton": "唐詩三百首; 卷五、五言律詩"
        },
        {
            "title": "春望",
            "author": "杜甫",
            "content": "國破山河在，城春草木深。感時花濺淚，恨別鳥驚心。烽火連三月，家書抵萬金。白頭搔更短，渾慾不勝簪。",
            "desctipton": "唐詩三百首; 卷五、五言律詩"
        },
        {
            "title": "月夜",
            "author": "杜甫",
            "content": "今夜鄜州月，閨中只獨看。遙憐小兒女，未解憶長安。香霧雲鬟濕，清輝玉臂寒。何時倚虛幌，雙照淚痕乾！",
            "desctipton": "唐詩三百首; 卷五、五言律詩"
        },
        {
            "title": "春宿左省",
            "author": "杜甫",
            "content": "花隱掖垣暮，啾啾棲鳥過。星臨萬戶動，月傍九霄多。不寢听金鑰，因風想玉珂。明朝有封事，數問夜如何？",
            "desctipton": "唐詩三百首; 卷五、五言律詩"
        },
        {
            "title": "至德二載,甫自京金光門出,間道歸鳳翔,乾元初從左拾遺移華州掾,與親故別,因出此門,有悲往事",
            "author": "杜甫",
            "content": "此道昔歸順，西郊胡正繁。至今殘破膽，應有未招魂。近得歸京邑，移官豈至尊。無才日衰老，駐馬望千門。",
            "desctipton": "唐詩三百首; 卷五、五言律詩"
        },
        {
            "title": "月夜憶舍弟",
            "author": "杜甫",
            "content": "戌鼓斷人行，秋邊一雁聲。露從今夜白，月是故鄉明。有弟皆分散，無家問死生。寄書長不達，況乃未休兵。",
            "desctipton": "唐詩三百首; 卷五、五言律詩"
        },
        {
            "title": "天末懷李白",
            "author": "杜甫",
            "content": "涼風起天末，君子意如何。鴻雁幾時到，江湖秋水多。文章憎命達，魑魅喜人過。應共冤魂語，投詩贈汨羅。",
            "desctipton": "唐詩三百首; 卷五、五言律詩"
        },
        {
            "title": "奉濟驛重送嚴公四韻",
            "author": "杜甫",
            "content": "遠送從此別，青山空复情。幾時杯重把，昨夜月同行。列郡謳歌惜，三朝出入榮。江村獨歸處，寂寞養殘生。",
            "desctipton": "唐詩三百首; 卷五、五言律詩"
        },
        {
            "title": "別房太尉墓",
            "author": "杜甫",
            "content": "他鄉復行役，駐馬別孤墳。近淚無乾土，低空有斷雲。對棋陪謝傅，把劍覓徐君。唯見林花落，鶯啼送客聞。",
            "desctipton": "唐詩三百首; 卷五、五言律詩"
        },
        {
            "title": "旅夜書懷",
            "author": "杜甫",
            "content": "細草微風岸，危檣獨夜舟。星垂平野闊，月湧大江流。名豈文章著，官應老病休，飄飄何所似，天地一沙鷗。",
            "desctipton": "唐詩三百首; 卷五、五言律詩"
        },
        {
            "title": "登岳陽樓",
            "author": "杜甫",
            "content": "昔聞洞庭水，今上岳陽樓。吳楚東南坼，乾坤日夜浮。親朋無一字，老病有孤舟。戎馬關山北，憑軒涕泗流。",
            "desctipton": "唐詩三百首; 卷五、五言律詩"
        },
        {
            "title": "輞川閒居贈裴秀才迪",
            "author": "王維",
            "content": "寒山轉蒼翠，秋水日潺湲。倚杖柴門外，臨風聽暮蟬。渡頭餘落日，墟里上孤煙。复值接輿醉，狂歌五柳前。",
            "desctipton": "唐詩三百首; 卷五、五言律詩"
        },
        {
            "title": "山居秋暝",
            "author": "王維",
            "content": "空山新雨後，天氣晚來秋。明月松間照，清泉石上流。竹喧歸浣女，蓮動下漁舟。隨意春芳歇，王孫自可留。",
            "desctipton": "唐詩三百首; 卷五、五言律詩"
        },
        {
            "title": "歸嵩山作",
            "author": "王維",
            "content": "清川帶長薄，車馬去閒閒。流水如有意，暮禽相與還。荒城臨古渡，落日滿秋山。迢遞嵩高下，歸來且閉關。",
            "desctipton": "唐詩三百首; 卷五、五言律詩"
        },
        {
            "title": "終南山",
            "author": "王維",
            "content": "太乙近天都，連山到海隅。白雲回望合，青靄入看無。分野中峰變，陰晴眾壑殊。欲投人處宿，隔水問樵夫。",
            "desctipton": "唐詩三百首; 卷五、五言律詩"
        },
        {
            "title": "酬張少府",
            "author": "王維",
            "content": "晚年惟好靜，萬事不關心。自顧無長策，空知返舊林。松風吹解帶，山月照彈琴。君問窮通理，漁歌入浦深。",
            "desctipton": "唐詩三百首; 卷五、五言律詩"
        },
        {
            "title": "過香積寺",
            "author": "王維",
            "content": "不知香積寺，數裡入雲峰。古木無人徑，深山何處鐘。泉聲咽危石，日色冷青松。薄暮空潭曲，安禪制毒龍。",
            "desctipton": "唐詩三百首; 卷五、五言律詩"
        },
        {
            "title": "送梓州李使君",
            "author": "王維",
            "content": "萬壑樹參天，千山響杜鵑。山中一夜雨，樹杪百重泉。漢女輸橦布，巴人訟芋田。文翁翻教授，不敢倚先賢。",
            "desctipton": "唐詩三百首; 卷五、五言律詩"
        },
        {
            "title": "漢江臨泛",
            "author": "王維",
            "content": "楚塞三湘接，荊門九派通。江流天地外，山色有無中。郡邑浮前浦，波瀾動遠空。襄陽好風日，留醉與山翁。",
            "desctipton": "唐詩三百首; 卷五、五言律詩"
        },
        {
            "title": "終南別業",
            "author": "王維",
            "content": "中歲頗好道，晚家南山陲。興來每獨往，勝事空自知。行到水窮處，坐看雲起時。偶然值林叟，談笑無還期。",
            "desctipton": "唐詩三百首; 卷五、五言律詩"
        },
        {
            "title": "臨洞庭上張丞相",
            "author": "孟浩然",
            "content": "八月湖水平，涵虛混太清。氣蒸雲夢澤，波撼岳陽城。欲濟無舟楫，端居恥聖明。坐觀垂釣者，徒有羨魚情。",
            "desctipton": "唐詩三百首; 卷五、五言律詩"
        },
        {
            "title": "與諸子登峴山",
            "author": "孟浩然",
            "content": "人事有代謝，往來成古今。江山留勝跡，我輩复登臨。水落魚梁淺，天寒夢澤深。羊公碑尚在，讀罷淚沾巾。",
            "desctipton": "唐詩三百首; 卷五、五言律詩"
        },
        {
            "title": "宴梅道士山房",
            "author": "孟浩然",
            "content": "林臥愁春盡，搴帷見物華。忽逢青鳥使，邀入赤松家。金灶初開火，仙桃正發花。童顏若可駐，何惜醉流霞。",
            "desctipton": "唐詩三百首; 卷五、五言律詩"
        },
        {
            "title": "歲暮歸南山",
            "author": "孟浩然",
            "content": "北闕休上書，南山歸敝廬。不才明主棄，多病故人疏。白發催年老，青陽逼歲除。永懷愁不寐，松月夜窗虛。",
            "desctipton": "唐詩三百首; 卷五、五言律詩"
        },
        {
            "title": "過故人莊",
            "author": "孟浩然",
            "content": "故人具雞黍，邀我至田家。綠樹村邊合，青山郭外斜。開軒面場圃，把酒話桑麻。待到重陽日，還來就菊花。",
            "desctipton": "唐詩三百首; 卷五、五言律詩"
        },
        {
            "title": "秦中感秋寄遠上人",
            "author": "孟浩然",
            "content": "一丘常欲臥，三徑苦無資。北土非吾願，東林懷我師。黃金燃桂盡，壯志逐年衰。日夕涼風至，聞蟬但益悲。",
            "desctipton": "唐詩三百首; 卷五、五言律詩"
        },
        {
            "title": "宿桐廬江寄廣陵舊遊",
            "author": "孟浩然",
            "content": "山暝聽猿愁，滄江急夜流。風鳴兩岸葉，月照一孤舟。建德非吾土，維揚憶舊遊。還將兩行淚，遙寄海西頭。",
            "desctipton": "唐詩三百首; 卷五、五言律詩"
        },
        {
            "title": "留別王維",
            "author": "孟浩然",
            "content": "寂寂竟何待，朝朝空自歸。欲尋芳草去，惜與故人違。當路誰相假，知音世所稀。只應守寂寞，還掩故園扉。",
            "desctipton": "唐詩三百首; 卷五、五言律詩"
        },
        {
            "title": "早寒江上有懷",
            "author": "孟浩然",
            "content": "木落雁南渡，北風江上寒。我家襄水曲，遙隔楚雲端。鄉淚客中盡，孤帆天際看。迷津欲有問，平海夕漫漫。",
            "desctipton": "唐詩三百首; 卷五、五言律詩"
        },
        {
            "title": "秋日登吳公檯上寺遠眺",
            "author": "劉長卿",
            "content": "古台搖落後，秋入望鄉心。野寺來人少，雲峰隔水深。夕陽依舊壘，寒磬滿空林。惆悵南朝事，長江獨自今。",
            "desctipton": "唐詩三百首; 卷五、五言律詩"
        },
        {
            "title": "送李中丞歸漢陽別業",
            "author": "劉長卿",
            "content": "流落征南將，曾驅十萬師。罷官無舊業，老去戀明時。獨立三邊靜，輕生一劍知，茫茫江漢上，日暮欲何之。",
            "desctipton": "唐詩三百首; 卷五、五言律詩"
        },
        {
            "title": "餞別王十一南游",
            "author": "劉長卿",
            "content": "望君煙水闊，渾手淚沾巾。飛鳥沒何處，青山空向人。長江一帆遠，落日五湖春。誰見汀洲上，相思愁白蘋。",
            "desctipton": "唐詩三百首; 卷五、五言律詩"
        },
        {
            "title": "尋南溪常山道人隱居",
            "author": "劉長卿",
            "content": "一路經行處，莓苔見屐痕。白雲依靜渚，芳草閉閒門。過雨看松色，隨山到水源。溪花與禪意，相對亦忘言。",
            "desctipton": "唐詩三百首; 卷五、五言律詩"
        },
        {
            "title": "新年作",
            "author": "劉長卿",
            "content": "鄉心新歲切，天畔獨潸然。老至居人下，春歸在客先。嶺猿同旦暮，江柳共風煙。已似長沙傅，從今又幾年。",
            "desctipton": "唐詩三百首; 卷五、五言律詩"
        },
        {
            "title": "送僧歸日本",
            "author": "錢起",
            "content": "上國隨緣住，來途若夢行。浮天滄海遠，去世法舟輕。水月通禪寂，魚龍聽梵聲。惟憐一燈影，萬里眼中明。",
            "desctipton": "唐詩三百首; 卷五、五言律詩"
        },
        {
            "title": "谷口書齋寄楊補闕",
            "author": "錢起",
            "content": "泉壑帶茅茨，雲霞生薜帷。竹憐新雨後，山愛夕陽時。閒鷺棲常早，秋花落更遲。家僮掃羅徑，昨與故人期。",
            "desctipton": "唐詩三百首; 卷五、五言律詩"
        },
        {
            "title": "淮上喜會梁川故人",
            "author": "韋應物",
            "content": "江漢曾為客，相逢每醉還。浮雲一別後，流水十年間。歡笑情如舊，蕭疏鬢已斑。何因北歸去，淮上對秋山。",
            "desctipton": "唐詩三百首; 卷五、五言律詩"
        },
        {
            "title": "賦得暮雨送李冑",
            "author": "韋應物",
            "content": "楚江微雨裡，建業暮鐘時。漠漠帆來重，冥冥鳥去遲。海門深不見，浦樹遠含滋。相送情無限，沾襟比散絲。",
            "desctipton": "唐詩三百首; 卷五、五言律詩"
        },
        {
            "title": "酬程延秋夜即事見贈",
            "author": "韓翃",
            "content": "長簟迎風早，空城澹月華。星河秋一雁，砧杵夜千家。節候看應晚，心期臥已賒。向來吟秀句，不覺已鳴鴉。",
            "desctipton": "唐詩三百首; 卷五、五言律詩"
        },
        {
            "title": "闕題",
            "author": "劉脊虛",
            "content": "道由白雲盡，春與清溪長。時有落花至，遠隨流水香。閒門向山路，深柳讀書堂。幽映每白日，清輝照衣裳。",
            "desctipton": "唐詩三百首; 卷五、五言律詩"
        },
        {
            "title": "江鄉故人偶集客舍",
            "author": "戴叔倫",
            "content": "天秋月又滿，城闕夜千重。還作江南會，翻疑夢裡逢。風枝驚暗鵲，露草覆寒蟲。羈旅長堪醉，相留畏曉鐘。",
            "desctipton": "唐詩三百首; 卷五、五言律詩"
        },
        {
            "title": "送李端",
            "author": "盧倫",
            "content": "故關衰草遍，離別正堪悲。路出寒雲外，人歸暮雪時。少孤為客早，多難識君遲。掩泣空相向，風塵何所期。",
            "desctipton": "唐詩三百首; 卷五、五言律詩"
        },
        {
            "title": "喜見外弟又言別",
            "author": "李益",
            "content": "十年離亂後，長大一相逢，問姓驚初見，稱名憶舊容。別來滄海事，語罷暮天鐘。明日巴陵道，秋山又幾重。",
            "desctipton": "唐詩三百首; 卷五、五言律詩"
        },
        {
            "title": "雲陽館與韓紳宿別",
            "author": "司空曙",
            "content": "故人江海別，幾度隔山川。乍見翻疑夢，相悲各問年。孤燈寒照雨，深竹暗浮煙。更有明朝恨，離杯惜共傳。",
            "desctipton": "唐詩三百首; 卷五、五言律詩"
        },
        {
            "title": "喜見外弟盧綸見宿",
            "author": "司空曙",
            "content": "靜夜四無鄰，荒居舊業貧。雨中黃葉樹，燈下白頭人。以我獨沉久，愧君相見頻。平生自有分，況是霍家親。",
            "desctipton": "唐詩三百首; 卷五、五言律詩"
        },
        {
            "title": "賊平後送人北歸",
            "author": "司空曙",
            "content": "世亂同南去，時清獨北還。他鄉生白發，舊國見青山。曉月過殘壘，繁星宿故關。寒禽與衰草，處處伴愁顏。",
            "desctipton": "唐詩三百首; 卷五、五言律詩"
        },
        {
            "title": "蜀先主廟",
            "author": "劉禹錫",
            "content": "天地英雄氣，千秋尚凜然。勢分三足鼎，業复五銖錢。得相能開國，生兒不像賢。淒涼蜀故妓，來舞魏宮前。",
            "desctipton": "唐詩三百首; 卷五、五言律詩"
        },
        {
            "title": "沒蕃故人",
            "author": "張藉",
            "content": "前年戌月支，城下沒全師。蕃漢斷消息，死生長別離。無人收廢帳，歸馬識殘旗。欲祭疑君在，天涯哭此時。",
            "desctipton": "唐詩三百首; 卷五、五言律詩"
        },
        {
            "title": "草",
            "author": "白居易",
            "content": "離離原上草，一歲一枯榮。野火燒不盡，春風吹又生。遠芳侵古道，晴翠接荒城。又送王孫去，萋萋滿別情。",
            "desctipton": "唐詩三百首; 卷五、五言律詩"
        },
        {
            "title": "旅宿",
            "author": "杜牧",
            "content": "旅館無良伴，凝情自悄然。寒燈思舊事，斷雁警愁眠。遠夢歸侵曉，家書到隔年。滄江好煙月，門系釣魚船。",
            "desctipton": "唐詩三百首; 卷五、五言律詩"
        },
        {
            "title": "秋日赴闕題潼關驛樓",
            "author": "許渾",
            "content": "紅葉晚蕭蕭，長亭酒一瓢。殘雲歸太華，疏雨過中條。樹色隨關迥，河聲入海遙。帝鄉明日到，猶自夢漁樵。",
            "desctipton": "唐詩三百首; 卷五、五言律詩"
        },
        {
            "title": "早秋",
            "author": "許渾",
            "content": "遙夜泛清瑟，西風生翠蘿。殘螢棲玉露，早雁拂金河。高樹曉還密，遠山晴更多。淮南一葉下，自覺洞庭波。",
            "desctipton": "唐詩三百首; 卷五、五言律詩"
        },
        {
            "title": "蟬",
            "author": "李商隱",
            "content": "本以高難飽，徒勞恨費聲。五更疏欲斷，一樹碧無情。薄宦梗猶泛，故園蕪已平。煩君最相警，我亦舉家清。",
            "desctipton": "唐詩三百首; 卷五、五言律詩"
        },
        {
            "title": "風雨",
            "author": "李商隱",
            "content": "淒涼寶劍篇，羈泊欲窮年。黃葉仍風雨，青樓自管弦。新知遭薄俗，舊好隔良緣。心斷新豐酒，銷愁又幾千。",
            "desctipton": "唐詩三百首; 卷五、五言律詩"
        },
        {
            "title": "落花",
            "author": "李商隱",
            "content": "高閣客竟去，小園花亂飛。參差連曲陌，迢遞送斜暉。腸斷未忍掃，眼穿仍欲歸。芳心向春盡，所得是沾衣。",
            "desctipton": "唐詩三百首; 卷五、五言律詩"
        },
        {
            "title": "涼思",
            "author": "李商隱",
            "content": "客去波平檻，蟬休露滿枝。永懷當此節，倚立自移時。北斗兼春遠，南陵寓使遲。天涯佔夢數，疑誤有新知。",
            "desctipton": "唐詩三百首; 卷五、五言律詩"
        },
        {
            "title": "北青蘿",
            "author": "李商隱",
            "content": "殘陽西入崦，茅屋訪孤僧。落葉人何在，寒雲路幾層。獨敲初夜磬，閒倚一枝藤。世界微塵裡，吾寧愛與憎。",
            "desctipton": "唐詩三百首; 卷五、五言律詩"
        },
        {
            "title": "送人東遊",
            "author": "溫庭筠",
            "content": "荒戌落黃葉，浩然離故關。高風漢陽渡，初日郢門山。江上幾人在，天涯孤棹還。何當重相見，樽酒慰離顏。",
            "desctipton": "唐詩三百首; 卷五、五言律詩"
        },
        {
            "title": "灞上秋居",
            "author": "馬戴",
            "content": "灞原風雨定，晚見雁行頻。落葉他鄉樹，寒燈獨夜人。空園白露滴，孤壁野僧鄰。寄臥郊扉久，何年致此身。",
            "desctipton": "唐詩三百首; 卷五、五言律詩"
        },
        {
            "title": "楚江懷古",
            "author": "馬戴",
            "content": "露氣寒光集，微陽下楚丘。猿啼洞庭樹，人在木蘭舟。廣澤生明月，蒼山夾亂流。雲中君不見，竟夕自悲秋。",
            "desctipton": "唐詩三百首; 卷五、五言律詩"
        },
        {
            "title": "書邊事",
            "author": "張喬",
            "content": "調角斷清秋，徵人倚戌樓。春風對青塚，白日落梁州。大漠無兵阻，窮邊有客遊。蕃情似此水，長願向南流。",
            "desctipton": "唐詩三百首; 卷五、五言律詩"
        },
        {
            "title": "除夜有懷",
            "author": "崔塗",
            "content": "迢遞三巴路，羈危萬里身。亂山殘雪夜，孤燭異鄉人。漸與骨肉遠，轉於僮僕親。那堪正漂泊，明日歲華新。",
            "desctipton": "唐詩三百首; 卷五、五言律詩"
        },
        {
            "title": "孤雁",
            "author": "崔塗",
            "content": "幾行歸塞盡，念爾獨何之。暮雨相呼失，寒塘欲下遲。渚雲低暗度，關月冷相隨。未必逢矰繳，孤飛自可疑。",
            "desctipton": "唐詩三百首; 卷五、五言律詩"
        },
        {
            "title": "春宮怨",
            "author": "杜荀鶴",
            "content": "早被嬋娟誤，欲歸臨鏡慵。承恩不在貌，教妾若為容。風暖鳥聲碎，日高花影重。年年越溪女，相憶採芙蓉。",
            "desctipton": "唐詩三百首; 卷五、五言律詩"
        },
        {
            "title": "章台夜思",
            "author": "韋莊",
            "content": "清瑟怨遙夜，繞弦風雨哀。孤燈聞楚角，殘月下章台。芳草已雲暮，故人殊未來。鄉書不可寄，秋雁又南迴。",
            "desctipton": "唐詩三百首; 卷五、五言律詩"
        },
        {
            "title": "尋陸鴻漸不遇",
            "author": "僧皎然",
            "content": "移家雖帶郭，野徑入桑麻。近種籬邊菊，秋來未著花。扣門無犬吠，欲去問西家。報道山中去，歸來每日斜。",
            "desctipton": "唐詩三百首; 卷五、五言律詩"
        },
        {
            "title": "在獄詠蟬·并序",
            "author": "駱賓王",
            "content": "餘禁所禁垣西，是法廳事也，有古槐數株焉。雖生意可知，同殷仲文之古樹；而聽訟斯在，即周召伯之甘棠，每至夕照低陰，秋蟬疏引，發聲幽息，有切嘗聞，豈人心異於曩時，將蟲響悲於前聽？嗟乎，聲以動容，德以像賢。故潔其身也，稟君子達人之高行；蛻其皮也，有仙都羽化之靈姿。候時而來，順陰陽之數；應節為變，審藏用之機。有目斯開，不以道昏而昧其視；有翼自薄，不以俗厚而易其真。吟喬樹之微風，韻姿天縱；飲高秋之墜露，清畏人知。僕失路艱虞，遭時徽纆。不哀傷而自怨，未搖落而先衰。聞蟪蛄之流聲，悟平反之已奏；見螳螂之抱影，怯危機之未安。感而綴詩，貽諸知己。庶情沿物應，哀弱羽之飄零；道寄人知，憫餘聲之寂寞。非謂文墨，取代幽憂雲爾。西陸蟬聲唱，南冠客思深。不堪玄鬢影，來對白頭吟。露重飛難進，風多響易沉。無人信高潔，誰為表予心。",
            "desctipton": "唐詩三百首; 卷五、五言律詩"
        },
        {
            "title": "黃鶴樓",
            "author": "崔顥",
            "content": "昔人已乘黃鶴去，此地空餘黃鶴樓。黃鶴一去不復返，白雲千載空悠悠。晴川歷歷漢陽樹，芳草萋萋鸚鵡洲。日暮鄉關何處是？煙波江上使人愁。",
            "desctipton": "唐詩三百首; 卷六、七言律詩"
        },
        {
            "title": "行經華陰",
            "author": "崔顥",
            "content": "岧嶤太華俯咸京，天外三峰削不成。武帝祠前雲欲散，仙人掌上雨初晴。河山北枕秦關險，驛樹西連漢畤平。借問路傍名利客，無如此處學長生。",
            "desctipton": "唐詩三百首; 卷六、七言律詩"
        },
        {
            "title": "望薊門",
            "author": "祖詠",
            "content": "燕臺一望客心驚，簫鼓喧喧漢將營。萬里寒光生積雪，三邊曙色動危旌。沙場烽火連胡月，海畔雲山擁薊城。少小雖非投筆吏，論功還欲請長纓。",
            "desctipton": "唐詩三百首; 卷六、七言律詩"
        },
        {
            "title": "九月登望仙台呈劉明府容",
            "author": "崔曙",
            "content": "漢文皇帝有高臺，此日登臨曙色開。三晉雲山皆北向，二陵風雨自東來。關門令尹誰能識，河上仙翁去不回。且欲近尋彭澤宰，陶然共醉菊花杯。",
            "desctipton": "唐詩三百首; 卷六、七言律詩"
        },
        {
            "title": "送魏萬之京",
            "author": "李頎",
            "content": "朝聞遊子唱離歌，昨夜微霜初渡河。鴻鴈不堪愁裏聽，雲山況是客中過。關城樹色催寒近，御苑砧聲向晚多。莫見長安行樂處，空令歲月易蹉跎。",
            "desctipton": "唐詩三百首; 卷六、七言律詩"
        },
        {
            "title": "登金陵鳳凰臺",
            "author": "李白",
            "content": "鳳凰臺上鳳凰遊，鳳去臺空江自流。吳宮花草埋幽徑，晉代衣冠成古丘。三山半落青天外，二水中分白鷺洲。總爲浮雲能蔽日，長安不見使人愁。",
            "desctipton": "唐詩三百首; 卷六、七言律詩"
        },
        {
            "title": "送李少府貶峽中王少府貶長沙",
            "author": "高適",
            "content": "嗟君此別意何如，駐馬銜桮問謫居。巫峽啼猿數行淚，衡陽歸雁幾封書。青楓江上秋天遠，白帝城邊古木疎。聖代即今多雨露，暫時分手莫躊躇。",
            "desctipton": "唐詩三百首; 卷六、七言律詩"
        },
        {
            "title": "奉和中書舍人賈至早朝大明宮",
            "author": "岑參",
            "content": "雞鳴紫陌曙光寒，鶯囀皇州春色闌。金闕曉鐘開萬戶，玉階仙仗擁千官。花迎劒珮星初落，柳拂旌旗露未乾。獨有鳳皇池上客，陽春一曲和皆難。",
            "desctipton": "唐詩三百首; 卷六、七言律詩"
        },
        {
            "title": "和賈舍人早朝大明宮之作",
            "author": "王維",
            "content": "絳幘雞人送曉籌，尚衣方進翠雲裘。九天閶闔開宮殿，萬國衣冠拜冕旒。日色纔臨仙掌動，香煙欲傍衮龍浮。朝罷須裁五色詔，佩聲歸向鳳池頭。",
            "desctipton": "唐詩三百首; 卷六、七言律詩"
        },
        {
            "title": "奉和聖制從蓬萊向興慶閣道中留春雨中春望之作應制",
            "author": "王維",
            "content": "渭水自縈秦塞曲，黃山舊繞漢宮斜。鑾輿迥出千門柳，閣道回看上苑花。雲裡帝城雙鳳闕，雨中春樹萬人家。為乘陽氣行時令，不是宸遊翫物華。",
            "desctipton": "唐詩三百首; 卷六、七言律詩"
        },
        {
            "title": "積雨輞川莊作",
            "author": "王維",
            "content": "積雨空林煙火遲，蒸藜炊黍餉東菑。漠漠水田飛白鷺，陰陰夏木囀黃鸝。山中習靜觀朝槿，松下清齋折露葵。野老與人爭席罷，海鷗何事更相疑。",
            "desctipton": "唐詩三百首; 卷六、七言律詩"
        },
        {
            "title": "贈郭給事",
            "author": "王維",
            "content": "洞門高閣靄餘輝，桃李陰陰柳絮飛。禁裡疏鐘官舍晚，省中啼鳥吏人稀。晨搖玉珮趨金殿，夕奉天書拜瑣闈。強欲從君無那老，將因臥病解朝衣。",
            "desctipton": "唐詩三百首; 卷六、七言律詩"
        },
        {
            "title": "蜀相",
            "author": "杜甫",
            "content": "丞相祠堂何處尋，錦官城外柏森森。映階碧草自春色，隔葉黃鸝空好音。三顧頻煩天下計，兩朝開濟老臣心。出師未捷身先死，長使英雄淚滿襟。",
            "desctipton": "唐詩三百首; 卷六、七言律詩"
        },
        {
            "title": "客至",
            "author": "杜甫",
            "content": "舍南舍北皆春水，但見群鷗日日來。花徑不曾緣客掃，蓬門今始為君開。盤飧市遠無兼味，樽酒家貧只舊醅。肯與鄰翁相對飲，隔籬呼取盡餘杯。",
            "desctipton": "唐詩三百首; 卷六、七言律詩"
        },
        {
            "title": "野望",
            "author": "杜甫",
            "content": "西山白雪三奇戍，南浦清江萬里橋。海內風塵諸弟隔，天涯涕淚一身遙。唯將遲暮供多病，未有涓埃答聖朝。跨馬出郊時極目，不堪人事日蕭條。",
            "desctipton": "唐詩三百首; 卷六、七言律詩"
        },
        {
            "title": "聞官軍收河南河北",
            "author": "杜甫",
            "content": "劍外忽傳收薊北，初聞涕淚滿衣裳。卻看妻子愁何在？漫卷詩書喜欲狂。白日放歌須縱酒，青春作伴好還鄉。即從巴峽穿巫峽，便下襄陽向洛陽。",
            "desctipton": "唐詩三百首; 卷六、七言律詩"
        },
        {
            "title": "登高",
            "author": "杜甫",
            "content": "風急天高猿嘯哀，渚清沙白鳥飛回。無邊落木蕭蕭下，不盡長江滾滾來。萬里悲秋常作客，百年多病獨登台。艱難苦恨繁霜鬢，潦倒新停濁酒杯。",
            "desctipton": "唐詩三百首; 卷六、七言律詩"
        },
        {
            "title": "登樓",
            "author": "杜甫",
            "content": "花近高樓傷客心，萬方多難此登臨。錦江春色來天地，玉壘浮雲變古今。北極朝庭終不改，西山寇盜莫相侵。可憐後主還祠廟，日暮聊為梁父吟。",
            "desctipton": "唐詩三百首; 卷六、七言律詩"
        },
        {
            "title": "宿府",
            "author": "杜甫",
            "content": "清秋幕府井梧寒，獨宿江城蠟炬殘。永夜角聲悲自語，中庭月色好誰看。風塵荏苒音書絕，關塞蕭條行路難。已忍伶俜十年事，強移棲息一枝安。",
            "desctipton": "唐詩三百首; 卷六、七言律詩"
        },
        {
            "title": "閣夜",
            "author": "杜甫",
            "content": "歲暮陰陽催短景，天涯霜雪霽寒霄。五更鼓角聲悲壯，三峽星河影動搖。野哭千家聞戰伐，夷歌數處起漁樵。臥龍躍馬終黃土，人事音書漫寂寥。",
            "desctipton": "唐詩三百首; 卷六、七言律詩"
        },
        {
            "title": "詠懷古跡·其一",
            "author": "杜甫",
            "content": "支離東北風塵際，漂泊西南天地間。三峽樓臺淹日月，五溪衣服共雲山。羯胡事主終無賴，詞客哀時且未還。庾信平生最蕭瑟，暮年詩賦動江關。",
            "desctipton": "唐詩三百首; 卷六、七言律詩"
        },
        {
            "title": "詠懷古跡·其二",
            "author": "杜甫",
            "content": "搖落深知宋玉悲，風流儒雅亦吾師。悵望千秋一灑淚，蕭條異代不同時。江山故宅空文藻，雲雨荒臺豈夢思。最是楚宮俱泯滅，舟人指點到今疑。",
            "desctipton": "唐詩三百首; 卷六、七言律詩"
        },
        {
            "title": "詠懷古跡·其三",
            "author": "杜甫",
            "content": "群山萬壑赴荆門，生長明妃尚有村。一去紫臺連朔漠，獨留青塚向黃昏。畫圖省識春風面，環佩空歸月夜魂。千載琵琶作胡語，分明怨恨曲中論。",
            "desctipton": "唐詩三百首; 卷六、七言律詩"
        },
        {
            "title": "詠懷古跡·其四",
            "author": "杜甫",
            "content": "蜀主窺吳幸三峽，崩年亦在永安宮。翠華想像空山裏，玉殿虛無野寺中。古廟杉松巢水鶴，歲時伏臘走村翁。武侯祠屋常鄰近，一體君臣祭祀同。",
            "desctipton": "唐詩三百首; 卷六、七言律詩"
        },
        {
            "title": "詠懷古跡·其五",
            "author": "杜甫",
            "content": "諸葛大名垂宇宙，宗臣遺像肅清高。三分割據紆籌策，萬古雲霄一羽毛。伯仲之間見伊呂，指揮若定失蕭曹。運移漢祚終難復，志決身殲軍務勞。",
            "desctipton": "唐詩三百首; 卷六、七言律詩"
        },
        {
            "title": "江州重別薛六柳八二員外",
            "author": "劉長卿",
            "content": "生涯豈料承優詔，世事空知學醉歌。江上月明胡鴈過，淮南木落楚山多。寄身且喜滄洲近，顧影無如白髮何。今日龍鍾人共棄，媿君猶遣慎風波。",
            "desctipton": "唐詩三百首; 卷六、七言律詩"
        },
        {
            "title": "長沙過賈誼宅",
            "author": "劉長卿",
            "content": "三年謫宦此棲遲，萬古惟留楚客悲。秋草獨尋人去後，寒林空見日斜時。漢文有道恩猶薄，湘水無情弔豈知。寂寂江山搖落處，憐君何事到天涯。",
            "desctipton": "唐詩三百首; 卷六、七言律詩"
        },
        {
            "title": "自夏口至鸚鵡洲望岳陽寄元中丞",
            "author": "劉長卿",
            "content": "汀洲無浪復無煙，楚客相思益渺然。漢口夕陽斜渡鳥，洞庭秋水遠連天。孤城背嶺寒吹角，獨樹臨江夜泊船。賈誼上書憂漢室，長沙謫去古今憐。",
            "desctipton": "唐詩三百首; 卷六、七言律詩"
        },
        {
            "title": "贈闕下裴舍人",
            "author": "錢起",
            "content": "二月黃鶯飛上林，春城紫禁曉陰陰。長樂鐘聲花外盡，龍池柳色雨中深。陽和不散窮途恨，霄漢長懷捧日新。獻賦十年猶未遇，羞將白髮對華簪。",
            "desctipton": "唐詩三百首; 卷六、七言律詩"
        },
        {
            "title": "寄李儋元錫",
            "author": "韋應物",
            "content": "去年花裏逢君別，今日花開已一年。世事茫茫難自料，春愁黯黯獨成眠。身多疾病思田里，邑有流亡愧俸錢。聞道欲來相問訊，西樓望月幾廻圓。",
            "desctipton": "唐詩三百首; 卷六、七言律詩"
        },
        {
            "title": "同題仙遊觀",
            "author": "韓翃",
            "content": "仙臺初見五城樓，風物淒淒宿雨收。山色遙連秦樹晚，砧聲近報漢宮秋。疏松影落空壇靜，細草香閑小洞幽。何用別尋方外去，人間亦自有丹丘。",
            "desctipton": "唐詩三百首; 卷六、七言律詩"
        },
        {
            "title": "春思",
            "author": "皇甫冉",
            "content": "鶯啼燕語報新年，馬邑龍堆路幾千。家住秦城鄰漢苑，心隨明月到胡天。機中錦字論長恨，樓上花枝笑獨眠。爲問元戎竇車騎，何時反斾勒燕然。",
            "desctipton": "唐詩三百首; 卷六、七言律詩"
        },
        {
            "title": "晚次鄂州",
            "author": "盧綸",
            "content": "雲開遠見漢陽城，猶是孤帆一日程。估客晝眠知浪靜，舟人夜語覺潮生。三湘衰鬢逢秋色，萬里歸心對月明。舊業已隨征戰盡，更堪江上鼓鼙聲。",
            "desctipton": "唐詩三百首; 卷六、七言律詩"
        },
        {
            "title": "登柳州城樓寄漳汀封連四州刺史",
            "author": "柳宗元",
            "content": "城上高樓接大荒，海天愁思正茫茫。驚風亂颭芙蓉水，密雨斜侵薜荔牆。嶺樹重遮千里目，江流曲似九迴腸。共來百越文身地，猶自音書滯一鄉。",
            "desctipton": "唐詩三百首; 卷六、七言律詩"
        },
        {
            "title": "西塞山懷古",
            "author": "劉禹錫",
            "content": "王濬樓船下益州，金陵王氣黯然收。千尋鐵鎖沈江底，一片降旛出石頭。人世幾回傷往事，山形依舊枕寒流。今逢四海為家日，故壘蕭蕭蘆荻秋。",
            "desctipton": "唐詩三百首; 卷六、七言律詩"
        },
        {
            "title": "遣悲懷·其一",
            "author": "元稹",
            "content": "謝公最小偏憐女，嫁與黔婁百事乖。顧我無衣搜藎篋，泥他沽酒拔金釵。野蔬充膳甘長藿，落葉添薪仰古槐。今日俸錢過十萬，與君營奠復營齋。",
            "desctipton": "唐詩三百首; 卷六、七言律詩"
        },
        {
            "title": "遣悲懷·其二",
            "author": "元稹",
            "content": "昔日戲言身後意，今朝皆到眼前來。衣裳已施行看盡，針線猶存未忍開。尚想舊情憐婢僕，也曾因夢送錢財。誠知此恨人人有，貧賤夫妻百事哀。",
            "desctipton": "唐詩三百首; 卷六、七言律詩"
        },
        {
            "title": "遣悲懷·其三",
            "author": "元稹",
            "content": "閒坐悲君亦自悲，百年都是幾多時？鄧攸無子尋知命，潘岳悼亡猶費詞。同穴窅冥何所望？他生緣會更難期。惟將終夜長開眼，報答平生未展眉。",
            "desctipton": "唐詩三百首; 卷六、七言律詩"
        },
        {
            "title": "自河南經亂，關內阻饑，兄弟離散，各在一處。因望月有感，聊書所懷寄上，浮梁大兄，於潛七兄，烏江十五兄，兼示符離，及下邽弟妹",
            "author": "白居易",
            "content": "時難年荒世業空，弟兄羈旅各西東。田園寥落干戈後，骨肉流離道路中。弔影分為千里雁，辭根散作九秋蓬。共看明月應垂淚，一夜鄉心五處同。",
            "desctipton": "唐詩三百首; 卷六、七言律詩"
        },
        {
            "title": "錦瑟",
            "author": "李商隱",
            "content": "錦瑟無端五十絃，一絃一柱思華年。莊生曉夢迷蝴蝶，望帝春心託杜鵑。滄海月明珠有淚，藍田日暖玉生煙。此情可待成追憶，只是當時已惘然。",
            "desctipton": "唐詩三百首; 卷六、七言律詩"
        },
        {
            "title": "無題",
            "author": "李商隱",
            "content": "昨夜星辰昨夜風，畫樓西畔桂堂東。身無綵鳳雙飛翼，心有靈犀一點通。隔座送鉤春酒暖，分曹射覆蠟燈紅。嗟余聽鼓應官去，走馬蘭臺類轉蓬。",
            "desctipton": "唐詩三百首; 卷六、七言律詩"
        },
        {
            "title": "隋宮",
            "author": "李商隱",
            "content": "紫泉宮殿鎖煙霞，欲取蕪城作帝家。玉璽不緣歸日角，錦帆應是到天涯。於今腐草無螢火，終古垂楊有暮鴉。地下若逢陳後主，豈宜重問後庭花。",
            "desctipton": "唐詩三百首; 卷六、七言律詩"
        },
        {
            "title": "無題·其一",
            "author": "李商隱",
            "content": "來是空言去絕蹤，月斜樓上五更鐘。夢為遠別啼難喚，書被催成墨未濃。蠟照半籠金翡翠，麝熏微度繡芙蓉。劉郎已恨蓬山遠，更隔蓬山一萬重！",
            "desctipton": "唐詩三百首; 卷六、七言律詩"
        },
        {
            "title": "無題·其二",
            "author": "李商隱",
            "content": "颯颯東風細雨來，芙蓉塘外有輕雷。金蟾齧鎖燒香入，玉虎牽絲汲井回。賈氏窺簾韓掾少，宓妃留枕魏王才。春心莫共花爭發，一寸相思一寸灰。",
            "desctipton": "唐詩三百首; 卷六、七言律詩"
        },
        {
            "title": "籌筆驛",
            "author": "李商隱",
            "content": "猿鳥猶疑畏簡書，風雲常為護儲胥。徒令上將揮神筆，終見降王走傳車。管樂有才原不忝，關張無命欲何如。他年錦里經祠廟，梁父吟成恨有餘。",
            "desctipton": "唐詩三百首; 卷六、七言律詩"
        },
        {
            "title": "無題",
            "author": "李商隱",
            "content": "相見時難別亦難，東風無力百花殘。春蠶到死絲方盡，蠟炬成灰淚始乾。曉鏡但愁雲鬢改，夜吟應覺月光寒。蓬山此去無多路，青鳥殷勤為探看。",
            "desctipton": "唐詩三百首; 卷六、七言律詩"
        },
        {
            "title": "春雨",
            "author": "李商隱",
            "content": "悵臥新春白袷衣，白門寥落意多違。紅樓隔雨相望冷，珠箔飄燈獨自歸。遠路應悲春晼晚，殘宵猶得夢依稀。玉璫緘札何由達，萬里雲羅一雁飛。",
            "desctipton": "唐詩三百首; 卷六、七言律詩"
        },
        {
            "title": "無題·其一",
            "author": "李商隱",
            "content": "鳳尾香羅薄幾重，碧文圓頂夜深縫。扇裁月魄羞難掩，車走雷聲語未通。曾是寂寥金燼暗，斷無消息石榴紅。斑騅只繫垂楊岸，何處西南待好風。",
            "desctipton": "唐詩三百首; 卷六、七言律詩"
        },
        {
            "title": "無題·其二",
            "author": "李商隱",
            "content": "重帷深下莫愁堂，臥後清宵細細長。神女生涯原是夢，小姑居處本無郎。風波不信菱枝弱，月露誰教桂葉香？直道相思了無益，未妨惆悵是清狂。",
            "desctipton": "唐詩三百首; 卷六、七言律詩"
        },
        {
            "title": "利洲南渡",
            "author": "溫庭筠",
            "content": "澹然空水對斜暉，曲島蒼茫接翠微。波上馬嘶看棹去，柳邊人歇待船歸。數叢沙草群鷗散，萬頃江田一鷺飛。誰解乘舟尋范蠡，五湖煙水獨忘機。",
            "desctipton": "唐詩三百首; 卷六、七言律詩"
        },
        {
            "title": "蘇武廟",
            "author": "溫庭筠",
            "content": "蘇武魂銷漢使前，古祠高樹兩茫然。雲邊雁斷胡天月，隴上羊歸塞草煙。回日樓臺非甲帳，去時冠劍是丁年。茂陵不見封侯印，空向秋波哭逝川。",
            "desctipton": "唐詩三百首; 卷六、七言律詩"
        },
        {
            "title": "宮詞",
            "author": "薛逢",
            "content": "十二樓中盡曉妝，望仙樓上望君王。鎖銜金獸連環冷，水滴銅龍晝漏長。雲髻罷梳還對鏡，羅衣欲換更添香。遙窺正殿簾開處，袍袴宮人掃御床。",
            "desctipton": "唐詩三百首; 卷六、七言律詩"
        },
        {
            "title": "貧女",
            "author": "秦韜玉",
            "content": "蓬門未識綺羅香，擬託良媒益自傷。誰愛風流高格調，共憐時世儉梳妝。敢將十指誇偏巧，不把雙眉鬬畫長。苦恨年年壓金線，爲他人作嫁衣裳。",
            "desctipton": "唐詩三百首; 卷六、七言律詩"
        },
        {
            "title": "鹿柴",
            "author": "王維",
            "content": "空山不見人，但聞人語響。返景入深林，復照青苔上。",
            "desctipton": "唐詩三百首; 卷八、五言絕句"
        },
        {
            "title": "竹里館",
            "author": "王維",
            "content": "獨坐幽篁裏，彈琴復長嘯。深林人不知，明月來相照。",
            "desctipton": "唐詩三百首; 卷八、五言絕句"
        },
        {
            "title": "送別",
            "author": "王維",
            "content": "山中相送罷，日暮掩柴扉。春草明年綠，王孫歸不歸。",
            "desctipton": "唐詩三百首; 卷八、五言絕句"
        },
        {
            "title": "相思",
            "author": "王維",
            "content": "紅豆生南國，春來發幾枝。願君多采擷，此物最相思。",
            "desctipton": "唐詩三百首; 卷八、五言絕句"
        },
        {
            "title": "雜詩",
            "author": "王維",
            "content": "君自故鄉來，應知故鄉事。來日綺窗前，寒梅著花未。",
            "desctipton": "唐詩三百首; 卷八、五言絕句"
        },
        {
            "title": "送崔九",
            "author": "裴迪",
            "content": "歸山深淺去，須盡丘壑美。莫學武陵人，暫遊桃源裡。",
            "desctipton": "唐詩三百首; 卷八、五言絕句"
        },
        {
            "title": "終南望餘雪",
            "author": "祖詠",
            "content": "終南陰嶺秀，積雪浮雲端。林表明霽色，城中增暮寒。",
            "desctipton": "唐詩三百首; 卷八、五言絕句"
        },
        {
            "title": "宿建德江",
            "author": "孟浩然",
            "content": "移舟泊煙渚，日暮客愁新。野曠天低樹，江清月近人。",
            "desctipton": "唐詩三百首; 卷八、五言絕句"
        },
        {
            "title": "春曉",
            "author": "孟浩然",
            "content": "春眠不覺曉，處處聞啼鳥。夜來風雨聲，花落知多少。",
            "desctipton": "唐詩三百首; 卷八、五言絕句"
        },
        {
            "title": "靜夜思",
            "author": "李白",
            "content": "床前明月光，疑是地上霜。舉頭望明月，低頭思故鄉。",
            "desctipton": "唐詩三百首; 卷八、五言絕句"
        },
        {
            "title": "怨情",
            "author": "李白",
            "content": "美人捲珠簾，深坐顰蛾眉。但見淚痕濕，不知心恨誰。",
            "desctipton": "唐詩三百首; 卷八、五言絕句"
        },
        {
            "title": "八陣圖",
            "author": "杜甫",
            "content": "功蓋三分國，名成八陣圖。江流石不轉，遺恨失吞吳。",
            "desctipton": "唐詩三百首; 卷八、五言絕句"
        },
        {
            "title": "登鸛雀樓",
            "author": "王之渙",
            "content": "白日依山盡，黃河入海流。欲窮千里目，更上一層樓。",
            "desctipton": "唐詩三百首; 卷八、五言絕句"
        },
        {
            "title": "送靈澈",
            "author": "劉長卿",
            "content": "蒼蒼竹林寺，杳杳鐘聲晚。荷笠帶夕陽，青山獨歸遠。",
            "desctipton": "唐詩三百首; 卷八、五言絕句"
        },
        {
            "title": "彈琴",
            "author": "劉長卿",
            "content": "泠泠七絲上，靜聽松風寒。古調雖自愛，今人多不彈。",
            "desctipton": "唐詩三百首; 卷八、五言絕句"
        },
        {
            "title": "送上人",
            "author": "劉長卿",
            "content": "孤雲將野鶴，豈向人間住？莫買沃洲山，時人已知處。",
            "desctipton": "唐詩三百首; 卷八、五言絕句"
        },
        {
            "title": "秋夜寄丘員外",
            "author": "韋應物",
            "content": "懷君屬秋夜，散步詠涼天。空山松子落，幽人應未眠。",
            "desctipton": "唐詩三百首; 卷八、五言絕句"
        },
        {
            "title": "聽箏",
            "author": "李端",
            "content": "鳴箏金粟柱，素手玉房前。欲得周郎顧，時時誤拂弦。",
            "desctipton": "唐詩三百首; 卷八、五言絕句"
        },
        {
            "title": "新嫁娘",
            "author": "王建",
            "content": "三日入廚下，洗手作羹湯。未諳姑食性，先遣小姑嘗。",
            "desctipton": "唐詩三百首; 卷八、五言絕句"
        },
        {
            "title": "玉臺體",
            "author": "權德輿",
            "content": "昨夜裙帶解，今朝蟢子飛。鉛華不可棄，莫是藁砧歸。",
            "desctipton": "唐詩三百首; 卷八、五言絕句"
        },
        {
            "title": "江雪",
            "author": "柳宗元",
            "content": "千山鳥飛絕，萬徑人蹤滅。孤舟簑笠翁，獨釣寒江雪。",
            "desctipton": "唐詩三百首; 卷八、五言絕句"
        },
        {
            "title": "行宮",
            "author": "元稹",
            "content": "寥落古行宮，宮花寂寞紅。白頭宮女在，閑坐說玄宗。",
            "desctipton": "唐詩三百首; 卷八、五言絕句"
        },
        {
            "title": "問劉十九",
            "author": "白居易",
            "content": "綠螘新醅酒，紅泥小火爐。晚來天欲雪，能飲一杯無？",
            "desctipton": "唐詩三百首; 卷八、五言絕句"
        },
        {
            "title": "何滿子",
            "author": "張祜",
            "content": "故國三千里，深宮二十年。一聲何滿子，雙淚落君前。",
            "desctipton": "唐詩三百首; 卷八、五言絕句"
        },
        {
            "title": "登樂遊原",
            "author": "李商隱",
            "content": "向晚意不適，驅車登古原。夕陽無限好，只是近黃昏。",
            "desctipton": "唐詩三百首; 卷八、五言絕句"
        },
        {
            "title": "尋隱者不遇",
            "author": "賈島",
            "content": "松下問童子，言師採藥去。只在此山中，雲深不知處。",
            "desctipton": "唐詩三百首; 卷八、五言絕句"
        },
        {
            "title": "渡漢江",
            "author": "李頻",
            "content": "嶺外音書絕，經冬復歷春。近鄉情更怯，不敢問來人。",
            "desctipton": "唐詩三百首; 卷八、五言絕句"
        },
        {
            "title": "春怨",
            "author": "金昌緒",
            "content": "打起黃鶯兒，莫教枝上啼。啼時驚妾夢，不得到遼西。",
            "desctipton": "唐詩三百首; 卷八、五言絕句"
        },
        {
            "title": "哥舒歌",
            "author": "西鄙人",
            "content": "北斗七星高，哥舒夜帶刀。至今窺牧馬，不敢過臨洮。",
            "desctipton": "唐詩三百首; 卷八、五言絕句"
        },
        {
            "title": "長干行·其一",
            "author": "崔顥",
            "content": "君家何處住？妾住在橫塘。停船暫借問，或恐是同鄉。",
            "desctipton": "唐詩三百首; 卷九、五言樂府"
        },
        {
            "title": "長干行·其二",
            "author": "崔顥",
            "content": "家臨九江水，來去九江側。同是長干人，自小不相識。",
            "desctipton": "唐詩三百首; 卷九、五言樂府"
        },
        {
            "title": "玉階怨",
            "author": "李白",
            "content": "玉階生白露，夜久侵羅襪。却下水晶簾，玲瓏望秋月。",
            "desctipton": "唐詩三百首; 卷九、五言樂府"
        },
        {
            "title": "塞下曲·其一",
            "author": "盧綸",
            "content": "鷲翎金僕姑，燕尾繡蝥弧。獨立揚新令，千營共一呼。",
            "desctipton": "唐詩三百首; 卷九、五言樂府"
        },
        {
            "title": "塞下曲·其二",
            "author": "盧綸",
            "content": "林暗草驚風，將軍夜引弓。平明尋白羽，沒在石稜中。",
            "desctipton": "唐詩三百首; 卷九、五言樂府"
        },
        {
            "title": "塞下曲·其三",
            "author": "盧綸",
            "content": "月黑雁飛高，單于夜遁逃。欲將輕騎逐，大雪滿弓刀。",
            "desctipton": "唐詩三百首; 卷九、五言樂府"
        },
        {
            "title": "塞下曲·其四",
            "author": "盧綸",
            "content": "野幕蔽瓊筵，羌戎賀勞旋。醉和金甲舞，雷鼓動山川。",
            "desctipton": "唐詩三百首; 卷九、五言樂府"
        },
        {
            "title": "江南曲",
            "author": "李益",
            "content": "嫁得瞿塘賈，朝朝誤妾期。早知潮有信，嫁與弄潮兒。",
            "desctipton": "唐詩三百首; 卷九、五言樂府"
        },
        {
            "title": "回鄉偶書",
            "author": "賀知章",
            "content": "少小離家老大回，鄉音無改鬢毛衰，兒童相見不相識，笑問客從何處來。",
            "desctipton": "唐詩三百首; 卷十、七言絕句"
        },
        {
            "title": "桃花谿",
            "author": "張旭",
            "content": "隱隱飛橋隔野煙，石磯西畔問漁船。桃花盡日隨流水，洞在清谿何處邊。",
            "desctipton": "唐詩三百首; 卷十、七言絕句"
        },
        {
            "title": "九月九日憶山東兄弟",
            "author": "王維",
            "content": "獨在異鄉為異客，每逢佳節倍思親。遙知兄弟登高處，遍插茱萸少一人。",
            "desctipton": "唐詩三百首; 卷十、七言絕句"
        },
        {
            "title": "芙蓉樓送辛漸",
            "author": "王昌齡",
            "content": "寒雨連江夜入吳，平明送客楚山孤。洛陽親友如相問，一片冰心在玉壺。",
            "desctipton": "唐詩三百首; 卷十、七言絕句"
        },
        {
            "title": "閨怨",
            "author": "王昌齡",
            "content": "閨中少婦不曾愁，春日凝妝上翠樓。忽見陌頭楊柳色，悔教夫婿覓封侯。",
            "desctipton": "唐詩三百首; 卷十、七言絕句"
        },
        {
            "title": "春宮曲",
            "author": "王昌齡",
            "content": "昨夜風開露井桃，未央前殿月輪高。平陽歌舞新承寵，簾外春寒賜錦袍。",
            "desctipton": "唐詩三百首; 卷十、七言絕句"
        },
        {
            "title": "涼州詞",
            "author": "王翰",
            "content": "葡萄美酒夜光杯，欲飲琵琶馬上催。醉臥沙場君莫笑，古來征戰幾人回。",
            "desctipton": "唐詩三百首; 卷十、七言絕句"
        },
        {
            "title": "送孟浩然之廣陵",
            "author": "李白",
            "content": "故人西辭黃鶴樓，煙花三月下揚州。孤帆遠影碧山盡，唯見長江天際流。",
            "desctipton": "唐詩三百首; 卷十、七言絕句"
        },
        {
            "title": "早發白帝城",
            "author": "李白",
            "content": "朝辭白帝彩雲間，千里江陵一日還。兩岸猿聲啼不住，輕舟已過萬重山。",
            "desctipton": "唐詩三百首; 卷十、七言絕句"
        },
        {
            "title": "逢入京使",
            "author": "岑參",
            "content": "故園東望路漫漫，雙袖龍鍾淚不乾。馬上相逢無紙筆，憑君傳語報平安。",
            "desctipton": "唐詩三百首; 卷十、七言絕句"
        },
        {
            "title": "江南逢李龜年",
            "author": "杜甫",
            "content": "岐王宅裏尋常見，崔九堂前幾度聞。正是江南好風景，落花時節又逢君。",
            "desctipton": "唐詩三百首; 卷十、七言絕句"
        },
        {
            "title": "滁州西澗",
            "author": "韋應物",
            "content": "獨憐幽草澗邊生，上有黃鸝深樹鳴。春潮帶雨晚來急，野渡無人舟自橫。",
            "desctipton": "唐詩三百首; 卷十、七言絕句"
        },
        {
            "title": "楓橋夜泊",
            "author": "張繼",
            "content": "月落烏啼霜滿天，江楓漁火對愁眠。姑蘇城外寒山寺，夜半鐘聲到客船。",
            "desctipton": "唐詩三百首; 卷十、七言絕句"
        },
        {
            "title": "寒食",
            "author": "韓翃",
            "content": "春城無處不飛花，寒食東風御柳斜。日暮漢宮傳蠟燭，輕煙散入五侯家。",
            "desctipton": "唐詩三百首; 卷十、七言絕句"
        },
        {
            "title": "月夜",
            "author": "劉方平",
            "content": "更深月色半人家，北斗闌干南斗斜。今夜偏知春氣暖，蟲聲新透綠窗沙。",
            "desctipton": "唐詩三百首; 卷十、七言絕句"
        },
        {
            "title": "春怨",
            "author": "劉方平",
            "content": "紗窗日落漸黃昏，金屋無人見淚痕。寂寞空庭春欲晚，梨花滿地不開門。",
            "desctipton": "唐詩三百首; 卷十、七言絕句"
        },
        {
            "title": "征人怨",
            "author": "柳中庸",
            "content": "歲歲金河復玉關，朝朝馬策與刀環。三春白雪歸青塚，萬里黃河繞黑山。",
            "desctipton": "唐詩三百首; 卷十、七言絕句"
        },
        {
            "title": "宮詞",
            "author": "顧況",
            "content": "玉樓天半起笙歌，風送宮嬪笑語和。月殿影開聞夜漏，水晶簾卷近銀河。",
            "desctipton": "唐詩三百首; 卷十、七言絕句"
        },
        {
            "title": "夜上受降城聞笛",
            "author": "李益",
            "content": "回樂峰前沙似雪，受降城下月如霜。不知何處吹蘆管，一夜征人盡望鄉。",
            "desctipton": "唐詩三百首; 卷十、七言絕句"
        },
        {
            "title": "烏衣巷",
            "author": "劉禹錫",
            "content": "朱雀橋邊野草花，烏衣巷口夕陽斜。舊時王謝堂前燕，飛入尋常百姓家。",
            "desctipton": "唐詩三百首; 卷十、七言絕句"
        },
        {
            "title": "春詞",
            "author": "劉禹錫",
            "content": "新妝宜面下朱樓，深鎖春光一院愁。行到中庭數花朵，蜻蜓飛上玉搔頭。",
            "desctipton": "唐詩三百首; 卷十、七言絕句"
        },
        {
            "title": "后宮詞",
            "author": "白居易",
            "content": "淚濕羅巾夢不成，夜深前殿按歌聲。紅顏未老恩先斷，斜倚薰籠坐到明。",
            "desctipton": "唐詩三百首; 卷十、七言絕句"
        },
        {
            "title": "贈內人",
            "author": "張祜",
            "content": "禁門宮樹月痕過，媚眼惟看宿鷺窠。斜拔玉釵燈影畔，剔開紅燄救飛蛾。",
            "desctipton": "唐詩三百首; 卷十、七言絕句"
        },
        {
            "title": "集靈臺·其一",
            "author": "張祜",
            "content": "日光斜照集靈台，紅樹花迎曉露開。昨夜上皇新授籙，太真含笑入簾來。",
            "desctipton": "唐詩三百首; 卷十、七言絕句"
        },
        {
            "title": "集靈臺·其二",
            "author": "張祜",
            "content": "虢國夫人承主恩，平明騎馬入宮門。卻嫌脂粉污顏色，淡掃蛾眉朝至尊。",
            "desctipton": "唐詩三百首; 卷十、七言絕句"
        },
        {
            "title": "題金陵渡",
            "author": "張祜",
            "content": "金陵津渡小山樓，一宿行人自可愁。潮落夜江斜月裡，兩三星火是瓜州。",
            "desctipton": "唐詩三百首; 卷十、七言絕句"
        },
        {
            "title": "宮中詞",
            "author": "朱慶餘",
            "content": "寂寂花時閉院門，美人相並立瓊軒。含情欲說宮中事，鸚鵡前頭不敢言。",
            "desctipton": "唐詩三百首; 卷十、七言絕句"
        },
        {
            "title": "近試上張水部",
            "author": "朱慶餘",
            "content": "洞房昨夜停紅燭，待曉堂前拜舅姑。妝罷低聲問夫婿，畫眉深淺入時無？",
            "desctipton": "唐詩三百首; 卷十、七言絕句"
        },
        {
            "title": "將赴吳興登樂游原",
            "author": "杜牧",
            "content": "清時有味是無能，閑愛孤云靜愛僧。欲把一麾江海去，樂游原上望昭陵。",
            "desctipton": "唐詩三百首; 卷十、七言絕句"
        },
        {
            "title": "赤壁",
            "author": "杜牧",
            "content": "折戟沉沙鐵未銷，自將磨洗認前朝。東風不與周郎便，銅雀春深鎖二喬。",
            "desctipton": "唐詩三百首; 卷十、七言絕句"
        },
        {
            "title": "泊秦淮",
            "author": "杜牧",
            "content": "煙籠寒水月籠沙，夜泊秦淮近酒家。商女不知亡國恨，隔江猶唱後庭花。",
            "desctipton": "唐詩三百首; 卷十、七言絕句"
        },
        {
            "title": "寄揚州韓綽判官",
            "author": "杜牧",
            "content": "青山隱隱水迢迢，秋盡江南草未凋。二十四橋明月夜，玉人何處教吹簫？",
            "desctipton": "唐詩三百首; 卷十、七言絕句"
        },
        {
            "title": "遣懷",
            "author": "杜牧",
            "content": "落魄江湖載酒行，楚腰纖細掌中輕；十年一覺揚州夢，贏得青樓薄倖名。",
            "desctipton": "唐詩三百首; 卷十、七言絕句"
        },
        {
            "title": "秋夕",
            "author": "杜牧",
            "content": "銀燭秋光冷畫屏，輕羅小扇撲流螢。天街夜色涼如水，臥看牽牛織女星。",
            "desctipton": "唐詩三百首; 卷十、七言絕句"
        },
        {
            "title": "贈別·其一",
            "author": "杜牧",
            "content": "娉娉褭褭十三餘，荳蔻梢頭二月初。春風十里揚州路，卷上珠簾總不如。",
            "desctipton": "唐詩三百首; 卷十、七言絕句"
        },
        {
            "title": "贈別·其二",
            "author": "杜牧",
            "content": "多情卻似總無情，唯覺尊前笑不成。蠟燭有心還惜別，替人垂淚到天明。",
            "desctipton": "唐詩三百首; 卷十、七言絕句"
        },
        {
            "title": "金谷園",
            "author": "杜牧",
            "content": "繁華事散逐香塵，流水無情草自春。日暮東風怨啼鳥，落花猶似墜樓人。",
            "desctipton": "唐詩三百首; 卷十、七言絕句"
        },
        {
            "title": "夜雨寄北",
            "author": "李商隱",
            "content": "君問歸期未有期，巴山夜雨漲秋池。何當共剪西窗燭，卻話巴山夜雨時。",
            "desctipton": "唐詩三百首; 卷十、七言絕句"
        },
        {
            "title": "寄令狐郎中",
            "author": "李商隱",
            "content": "嵩雲秦樹久離居，雙鯉迢迢一紙書。休問梁園舊賓客，茂陵秋雨病相如。",
            "desctipton": "唐詩三百首; 卷十、七言絕句"
        },
        {
            "title": "為有",
            "author": "李商隱",
            "content": "為有雲屏無限嬌，鳳城寒盡怕春宵。無端嫁得金龜婿，辜負香衾事早朝。",
            "desctipton": "唐詩三百首; 卷十、七言絕句"
        },
        {
            "title": "隋宮",
            "author": "李商隱",
            "content": "乘興南遊不戒嚴，九重誰省諫書函。春風舉國裁宮錦，半作障泥半作帆。",
            "desctipton": "唐詩三百首; 卷十、七言絕句"
        },
        {
            "title": "瑤池",
            "author": "李商隱",
            "content": "瑤池阿母綺窗開，黃竹歌聲動地哀。八駿日行三萬里，穆王何事不重來。",
            "desctipton": "唐詩三百首; 卷十、七言絕句"
        },
        {
            "title": "嫦娥",
            "author": "李商隱",
            "content": "雲母屏風燭影深，長河漸落曉星沉。嫦娥應悔偷靈藥，碧海青天夜夜心。",
            "desctipton": "唐詩三百首; 卷十、七言絕句"
        },
        {
            "title": "賈生",
            "author": "李商隱",
            "content": "宣室求賢訪逐臣，賈生才調更無倫。可憐夜半虛前席，不問蒼生問鬼神。",
            "desctipton": "唐詩三百首; 卷十、七言絕句"
        },
        {
            "title": "瑤瑟怨",
            "author": "溫庭筠",
            "content": "冰簟銀牀夢不成，碧天如水夜雲輕。雁聲遠過瀟湘去，十二樓中月自明。",
            "desctipton": "唐詩三百首; 卷十、七言絕句"
        },
        {
            "title": "馬嵬坡",
            "author": "鄭畋",
            "content": "玄宗回馬楊妃死，雲雨難忘日月新。終是聖明天子事，景陽宮井又何人？",
            "desctipton": "唐詩三百首; 卷十、七言絕句"
        },
        {
            "title": "已涼",
            "author": "韓偓",
            "content": "碧闌干外繡簾垂，猩色屏風畫折枝。八尺龍鬚方錦褥，已涼天氣未寒時。",
            "desctipton": "唐詩三百首; 卷十、七言絕句"
        },
        {
            "title": "金陵圖",
            "author": "韋莊",
            "content": "江雨霏霏江草齊，六朝如夢鳥空啼。無情最是臺城柳，依舊煙籠十里堤。",
            "desctipton": "唐詩三百首; 卷十、七言絕句"
        },
        {
            "title": "隴西行",
            "author": "陳陶",
            "content": "誓掃匈奴不顧身，五千貂錦喪胡塵。可憐無定河邊骨，猶是深閨夢裏人。",
            "desctipton": "唐詩三百首; 卷十、七言絕句"
        },
        {
            "title": "寄人",
            "author": "張泌",
            "content": "別夢依依到謝家，小廊迴合曲闌斜。多情只有春庭月，猶為離人照落花。",
            "desctipton": "唐詩三百首; 卷十、七言絕句"
        },
        {
            "title": "雜詩",
            "author": "無名氏",
            "content": "盡寒食雨草萋萋，著麥苗風柳映堤。等是有家歸未得，杜鵑休向耳邊啼。",
            "desctipton": "唐詩三百首; 卷十、七言絕句"
        },
        {
            "title": "渭城曲",
            "author": "王維",
            "content": "渭城朝雨浥輕塵，客舍青青柳色新。勸君更盡一杯酒，西出陽關無故人。",
            "desctipton": "唐詩三百首; 卷十一、七言樂府"
        },
        {
            "title": "秋夜曲",
            "author": "王維",
            "content": "桂魄初生秋露微，輕羅已薄未更衣。銀箏夜久殷勤弄，心怯空房不忍歸。",
            "desctipton": "唐詩三百首; 卷十一、七言樂府"
        },
        {
            "title": "長信怨",
            "author": "王昌齡",
            "content": "奉帚平明金殿開，暫將團扇共徘徊。玉顏不及寒鴉色，猶帶昭陽日影來。",
            "desctipton": "唐詩三百首; 卷十一、七言樂府"
        },
        {
            "title": "出塞",
            "author": "王昌齡",
            "content": "秦時明月漢時關，萬里長征人未還。但使龍城飛將在，不教胡馬度陰山。",
            "desctipton": "唐詩三百首; 卷十一、七言樂府"
        },
        {
            "title": "清平調·其一",
            "author": "李白",
            "content": "雲想衣裳花想容，春風拂檻露華濃。若非羣玉山頭見，會向瑤臺月下逢。",
            "desctipton": "唐詩三百首; 卷十一、七言樂府"
        },
        {
            "title": "清平調·其二",
            "author": "李白",
            "content": "一枝紅艷露凝香，雲雨巫山枉斷腸。借問漢宮誰得似？可憐飛燕倚新妝！",
            "desctipton": "唐詩三百首; 卷十一、七言樂府"
        },
        {
            "title": "清平調·其三",
            "author": "李白",
            "content": "名花傾國兩相歡，長得君王帶笑看。解釋春風無限恨，沈香亭北倚欄杆。",
            "desctipton": "唐詩三百首; 卷十一、七言樂府"
        },
        {
            "title": "出塞",
            "author": "王之渙",
            "content": "黃河遠上白雲間，一片孤城萬仞山。羌笛何須怨楊柳，春風不度玉門關。",
            "desctipton": "唐詩三百首; 卷十一、七言樂府"
        },
        {
            "title": "金縷衣",
            "author": "杜秋娘",
            "content": "勸君莫惜金縷衣，勸君惜取少年時。花開堪折直須折，莫待無花空折枝。",
            "desctipton": "唐詩三百首; 卷十一、七言樂府"
        }
    ],
    "title": [
        "長恨歌",
        "琵琶行",
        "洛神賦",
        "千字文",
        "唐詩三百首:感遇·其一",
        "唐詩三百首:感遇·其二",
        "唐詩三百首:下終南山過斛斯山人宿置酒",
        "唐詩三百首:月下獨酌",
        "唐詩三百首:春思",
        "唐詩三百首:望岳",
        "唐詩三百首:贈衛八處士",
        "唐詩三百首:佳人",
        "唐詩三百首:夢李白·其一",
        "唐詩三百首:夢李白·其二",
        "唐詩三百首:送綦毋潛落第還鄉",
        "唐詩三百首:送別",
        "唐詩三百首:青溪",
        "唐詩三百首:渭川田家",
        "唐詩三百首:西施詠",
        "唐詩三百首:秋登蘭山寄張五",
        "唐詩三百首:夏日南亭懷辛大",
        "唐詩三百首:宿業師山房待丁大不至",
        "唐詩三百首:同從弟南齋玩月憶山陰崔少府",
        "唐詩三百首:尋西山隱者不遇",
        "唐詩三百首:春泛若耶溪",
        "唐詩三百首:宿王昌齡隱居",
        "唐詩三百首:與高適薛據登慈恩寺浮圖",
        "唐詩三百首:賊退示官吏·并序",
        "唐詩三百首:郡齋雨中與諸文士燕集",
        "唐詩三百首:初發揚子寄元大校書",
        "唐詩三百首:寄全椒山中道士",
        "唐詩三百首:長安遇馮著",
        "唐詩三百首:夕次盱眙縣",
        "唐詩三百首:東郊",
        "唐詩三百首:送楊氏女",
        "唐詩三百首:晨詣超師院讀禪經",
        "唐詩三百首:溪居",
        "唐詩三百首:塞下曲·其一",
        "唐詩三百首:塞下曲·其二",
        "唐詩三百首:關山月",
        "唐詩三百首:子夜秋歌",
        "唐詩三百首:長干行",
        "唐詩三百首:列女操",
        "唐詩三百首:遊子吟",
        "唐詩三百首:登幽州台歌",
        "唐詩三百首:古意",
        "唐詩三百首:送陳章甫",
        "唐詩三百首:琴歌",
        "唐詩三百首:聽董大彈胡笳聲兼寄語弄房給事",
        "唐詩三百首:聽安萬善吹篳篥歌",
        "唐詩三百首:夜歸鹿門山歌",
        "唐詩三百首:廬山謠寄盧侍御虛舟",
        "唐詩三百首:夢遊天姥吟留別",
        "唐詩三百首:金陵酒肆留別",
        "唐詩三百首:宣州謝朓樓餞別校書叔雲",
        "唐詩三百首:走馬川行奉送封大夫出師西征",
        "唐詩三百首:輪台歌奉送封大夫出師西征",
        "唐詩三百首:白雪歌送武判官歸京",
        "唐詩三百首:韋諷錄事宅觀曹將軍畫馬圖",
        "唐詩三百首:丹青引贈曹霸將軍",
        "唐詩三百首:寄韓諫議",
        "唐詩三百首:古柏行",
        "唐詩三百首:觀公孫大娘弟子舞劍器行·并序",
        "唐詩三百首:石魚湖上醉歌·并序",
        "唐詩三百首:山石",
        "唐詩三百首:八月十五夜贈張功曹",
        "唐詩三百首:謁衡嶽廟遂宿岳寺題門樓",
        "唐詩三百首:石鼓歌",
        "唐詩三百首:漁翁",
        "唐詩三百首:韓碑",
        "唐詩三百首:燕歌行·并序",
        "唐詩三百首:古從軍行",
        "唐詩三百首:洛陽女兒行",
        "唐詩三百首:老將行",
        "唐詩三百首:桃源行",
        "唐詩三百首:蜀道難",
        "唐詩三百首:長相思·其一",
        "唐詩三百首:長相思·其二",
        "唐詩三百首:行路難",
        "唐詩三百首:桃源行",
        "唐詩三百首:麗人行",
        "唐詩三百首:哀江頭",
        "唐詩三百首:哀王孫",
        "唐詩三百首:經鄒魯祭孔子而歎之",
        "唐詩三百首:望月懷遠",
        "唐詩三百首:送杜少府之任蜀州",
        "唐詩三百首:和晉陵陸丞相早春遊望",
        "唐詩三百首:雜詩",
        "唐詩三百首:題大庾嶺北驛",
        "唐詩三百首:次北固山下",
        "唐詩三百首:破山寺後禪院",
        "唐詩三百首:寄左省杜拾遺",
        "唐詩三百首:贈孟浩然",
        "唐詩三百首:渡荊門送別",
        "唐詩三百首:送友人",
        "唐詩三百首:聽蜀僧浚彈琴",
        "唐詩三百首:夜泊牛渚懷古",
        "唐詩三百首:春望",
        "唐詩三百首:月夜",
        "唐詩三百首:春宿左省",
        "唐詩三百首:至德二載,甫自京金光門出,間道歸鳳翔,乾元初從左拾遺移華州掾,與親故別,因出此門,有悲往事",
        "唐詩三百首:月夜憶舍弟",
        "唐詩三百首:天末懷李白",
        "唐詩三百首:奉濟驛重送嚴公四韻",
        "唐詩三百首:別房太尉墓",
        "唐詩三百首:旅夜書懷",
        "唐詩三百首:登岳陽樓",
        "唐詩三百首:輞川閒居贈裴秀才迪",
        "唐詩三百首:山居秋暝",
        "唐詩三百首:歸嵩山作",
        "唐詩三百首:終南山",
        "唐詩三百首:酬張少府",
        "唐詩三百首:過香積寺",
        "唐詩三百首:送梓州李使君",
        "唐詩三百首:漢江臨泛",
        "唐詩三百首:終南別業",
        "唐詩三百首:臨洞庭上張丞相",
        "唐詩三百首:與諸子登峴山",
        "唐詩三百首:宴梅道士山房",
        "唐詩三百首:歲暮歸南山",
        "唐詩三百首:過故人莊",
        "唐詩三百首:秦中感秋寄遠上人",
        "唐詩三百首:宿桐廬江寄廣陵舊遊",
        "唐詩三百首:留別王維",
        "唐詩三百首:早寒江上有懷",
        "唐詩三百首:秋日登吳公檯上寺遠眺",
        "唐詩三百首:送李中丞歸漢陽別業",
        "唐詩三百首:餞別王十一南游",
        "唐詩三百首:尋南溪常山道人隱居",
        "唐詩三百首:新年作",
        "唐詩三百首:送僧歸日本",
        "唐詩三百首:谷口書齋寄楊補闕",
        "唐詩三百首:淮上喜會梁川故人",
        "唐詩三百首:賦得暮雨送李冑",
        "唐詩三百首:酬程延秋夜即事見贈",
        "唐詩三百首:闕題",
        "唐詩三百首:江鄉故人偶集客舍",
        "唐詩三百首:送李端",
        "唐詩三百首:喜見外弟又言別",
        "唐詩三百首:雲陽館與韓紳宿別",
        "唐詩三百首:喜見外弟盧綸見宿",
        "唐詩三百首:賊平後送人北歸",
        "唐詩三百首:蜀先主廟",
        "唐詩三百首:沒蕃故人",
        "唐詩三百首:草",
        "唐詩三百首:旅宿",
        "唐詩三百首:秋日赴闕題潼關驛樓",
        "唐詩三百首:早秋",
        "唐詩三百首:蟬",
        "唐詩三百首:風雨",
        "唐詩三百首:落花",
        "唐詩三百首:涼思",
        "唐詩三百首:北青蘿",
        "唐詩三百首:送人東遊",
        "唐詩三百首:灞上秋居",
        "唐詩三百首:楚江懷古",
        "唐詩三百首:書邊事",
        "唐詩三百首:除夜有懷",
        "唐詩三百首:孤雁",
        "唐詩三百首:春宮怨",
        "唐詩三百首:章台夜思",
        "唐詩三百首:尋陸鴻漸不遇",
        "唐詩三百首:在獄詠蟬·并序",
        "唐詩三百首:黃鶴樓",
        "唐詩三百首:行經華陰",
        "唐詩三百首:望薊門",
        "唐詩三百首:九月登望仙台呈劉明府容",
        "唐詩三百首:送魏萬之京",
        "唐詩三百首:登金陵鳳凰臺",
        "唐詩三百首:送李少府貶峽中王少府貶長沙",
        "唐詩三百首:奉和中書舍人賈至早朝大明宮",
        "唐詩三百首:和賈舍人早朝大明宮之作",
        "唐詩三百首:奉和聖制從蓬萊向興慶閣道中留春雨中春望之作應制",
        "唐詩三百首:積雨輞川莊作",
        "唐詩三百首:贈郭給事",
        "唐詩三百首:蜀相",
        "唐詩三百首:客至",
        "唐詩三百首:野望",
        "唐詩三百首:聞官軍收河南河北",
        "唐詩三百首:登高",
        "唐詩三百首:登樓",
        "唐詩三百首:宿府",
        "唐詩三百首:閣夜",
        "唐詩三百首:詠懷古跡·其一",
        "唐詩三百首:詠懷古跡·其二",
        "唐詩三百首:詠懷古跡·其三",
        "唐詩三百首:詠懷古跡·其四",
        "唐詩三百首:詠懷古跡·其五",
        "唐詩三百首:江州重別薛六柳八二員外",
        "唐詩三百首:長沙過賈誼宅",
        "唐詩三百首:自夏口至鸚鵡洲望岳陽寄元中丞",
        "唐詩三百首:贈闕下裴舍人",
        "唐詩三百首:寄李儋元錫",
        "唐詩三百首:同題仙遊觀",
        "唐詩三百首:春思",
        "唐詩三百首:晚次鄂州",
        "唐詩三百首:登柳州城樓寄漳汀封連四州刺史",
        "唐詩三百首:西塞山懷古",
        "唐詩三百首:遣悲懷·其一",
        "唐詩三百首:遣悲懷·其二",
        "唐詩三百首:遣悲懷·其三",
        "唐詩三百首:自河南經亂，關內阻饑，兄弟離散，各在一處。因望月有感，聊書所懷寄上，浮梁大兄，於潛七兄，烏江十五兄，兼示符離，及下邽弟妹",
        "唐詩三百首:錦瑟",
        "唐詩三百首:無題",
        "唐詩三百首:隋宮",
        "唐詩三百首:無題·其一",
        "唐詩三百首:無題·其二",
        "唐詩三百首:籌筆驛",
        "唐詩三百首:無題",
        "唐詩三百首:春雨",
        "唐詩三百首:無題·其一",
        "唐詩三百首:無題·其二",
        "唐詩三百首:利洲南渡",
        "唐詩三百首:蘇武廟",
        "唐詩三百首:宮詞",
        "唐詩三百首:貧女",
        "唐詩三百首:鹿柴",
        "唐詩三百首:竹里館",
        "唐詩三百首:送別",
        "唐詩三百首:相思",
        "唐詩三百首:雜詩",
        "唐詩三百首:送崔九",
        "唐詩三百首:終南望餘雪",
        "唐詩三百首:宿建德江",
        "唐詩三百首:春曉",
        "唐詩三百首:靜夜思",
        "唐詩三百首:怨情",
        "唐詩三百首:八陣圖",
        "唐詩三百首:登鸛雀樓",
        "唐詩三百首:送靈澈",
        "唐詩三百首:彈琴",
        "唐詩三百首:送上人",
        "唐詩三百首:秋夜寄丘員外",
        "唐詩三百首:聽箏",
        "唐詩三百首:新嫁娘",
        "唐詩三百首:玉臺體",
        "唐詩三百首:江雪",
        "唐詩三百首:行宮",
        "唐詩三百首:問劉十九",
        "唐詩三百首:何滿子",
        "唐詩三百首:登樂遊原",
        "唐詩三百首:尋隱者不遇",
        "唐詩三百首:渡漢江",
        "唐詩三百首:春怨",
        "唐詩三百首:哥舒歌",
        "唐詩三百首:長干行·其一",
        "唐詩三百首:長干行·其二",
        "唐詩三百首:玉階怨",
        "唐詩三百首:塞下曲·其一",
        "唐詩三百首:塞下曲·其二",
        "唐詩三百首:塞下曲·其三",
        "唐詩三百首:塞下曲·其四",
        "唐詩三百首:江南曲",
        "唐詩三百首:回鄉偶書",
        "唐詩三百首:桃花谿",
        "唐詩三百首:九月九日憶山東兄弟",
        "唐詩三百首:芙蓉樓送辛漸",
        "唐詩三百首:閨怨",
        "唐詩三百首:春宮曲",
        "唐詩三百首:涼州詞",
        "唐詩三百首:送孟浩然之廣陵",
        "唐詩三百首:早發白帝城",
        "唐詩三百首:逢入京使",
        "唐詩三百首:江南逢李龜年",
        "唐詩三百首:滁州西澗",
        "唐詩三百首:楓橋夜泊",
        "唐詩三百首:寒食",
        "唐詩三百首:月夜",
        "唐詩三百首:春怨",
        "唐詩三百首:征人怨",
        "唐詩三百首:宮詞",
        "唐詩三百首:夜上受降城聞笛",
        "唐詩三百首:烏衣巷",
        "唐詩三百首:春詞",
        "唐詩三百首:后宮詞",
        "唐詩三百首:贈內人",
        "唐詩三百首:集靈臺·其一",
        "唐詩三百首:集靈臺·其二",
        "唐詩三百首:題金陵渡",
        "唐詩三百首:宮中詞",
        "唐詩三百首:近試上張水部",
        "唐詩三百首:將赴吳興登樂游原",
        "唐詩三百首:赤壁",
        "唐詩三百首:泊秦淮",
        "唐詩三百首:寄揚州韓綽判官",
        "唐詩三百首:遣懷",
        "唐詩三百首:秋夕",
        "唐詩三百首:贈別·其一",
        "唐詩三百首:贈別·其二",
        "唐詩三百首:金谷園",
        "唐詩三百首:夜雨寄北",
        "唐詩三百首:寄令狐郎中",
        "唐詩三百首:為有",
        "唐詩三百首:隋宮",
        "唐詩三百首:瑤池",
        "唐詩三百首:嫦娥",
        "唐詩三百首:賈生",
        "唐詩三百首:瑤瑟怨",
        "唐詩三百首:馬嵬坡",
        "唐詩三百首:已涼",
        "唐詩三百首:金陵圖",
        "唐詩三百首:隴西行",
        "唐詩三百首:寄人",
        "唐詩三百首:雜詩",
        "唐詩三百首:渭城曲",
        "唐詩三百首:秋夜曲",
        "唐詩三百首:長信怨",
        "唐詩三百首:出塞",
        "唐詩三百首:清平調·其一",
        "唐詩三百首:清平調·其二",
        "唐詩三百首:清平調·其三",
        "唐詩三百首:出塞",
        "唐詩三百首:金縷衣"
    ]
}